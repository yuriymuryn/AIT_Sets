Балет је театарски облик игре који је почео да се развија у западној Европи током ренесансе (1300—1600). Балетска техника се састоји од стилизованих покрета и ставова који су развијени током векова у тачно одређен, иако донекле променљив, систем назван академски балет (). Сама реч балет означава и музичко дело у којем се користи играчка техника као главни начин изражавања радње. Оваква дела су често, али не и увек, праћена сценографијом и костимима.
Иако се сматра да је балет музичко-сценско дело које се користи само покретом, све чешће је да се уз оркестарску музику користи и солистичко или хорско певање (нпр. балет "Грк Зорба" познатог грчког композитора Микиса Теодоракиса.
Први почеци савременог балета јављаљу се у Италији у XV веку одакле средином XVI века прелазе у Француску. Балет се усавршио у Француској, одакле се проширио и у друге земље. У почетку развоја, плесне сцене изводили су маскирани играчи, а касније се развио дворски балет као јединство игре, вокалне и инструменталне музике и говорног текста.
Оснивањем балетских школа, од 1661. године почиње историја класичног професионалног 
балета у коме се инсистира на чистоти покрета и виртуозитету, изражајности, пантомими и лирској осећајности. То је заменило дотадашње строго конвенционалне геометријске покрете и немотивисан ток играчке радње. Романтични балет, инспирисан бајкама и легендама, интерпретиран је класичном балетском техником у коју све више улазе елементи темпераментних народних игара.
До 1720-их година балет је почео да се приказује у операма широм Европе. 
Женски костими су постали лакши од тешких дворских костима, и ципеле са високим потпетицама су замењене нежним ципелицама које су дозвољавале слободније покрете. Подсукња, претеча хеланки, је постала саставни део костима како су сукње постајале све краће да би се показале ноге. У току времена сукње су се подизале колико су могле, да би на крају кулминирале у облику пачке. Увођење шпиц-патика у балет, које су давале потпору ногама и стопалима, дозволило је балеринама да се подигну на врхове прстију, што је помогло да се створи илузија одупирања гравитацији.
Свако време ствара своју уметност. Тако се у наше доба уз класичан балет, који се и даље негује, развио модеран балет. Он тражи слободније и богатије покрете тела, који могу изразити мноштво мисли, осећања и тежњи данашњег човека и његовог живота. Почетком XX века Сергеј Дјагиљев окупља младе кореографе и музичаре стварајући модеран балет који тежи јединству покрета и музике. Користећи естетске компоненте класичне балетске технике, древних и модерних народних и друштвених игара, савремени балетски израз има широк одјек: од играчког егзибиционизма преко усавршвања класичног академизма до револуционарних балета са идеолошком садржином.
највише звање за интерпретаторку класичног балета, додељено неколико пута у историји балетске уметности
најквалитетнији солисти трупе, који играју улоге првог фаха
балетски уметник (уметница) који изводи прве и друге улоге у представама или солистичке деонице (нумере)
балетски играчи који играју заједничке сцене, без појединачних деоница
играчка уметност у целина коју изводи играч (балерина/балетан) или формација - група плесача.
концертни програм састављен од игара различитих по жанру и карактеру.
"Лабудово језеро", "Успавана лепотица", „Ромео и Јулија“, „Дон Кихот“, „Пепељуга“, „Петрушка“, "Охридска легенда" и многи други.

Кнез Иво од Семберије, опера у једном чину Исидора Бајића<br>
према истоименој драми Бранислава Нушића
19. јануар ("јул. кал." 6. јануар) 1911., Београд у "Народном позоришту"
Село Попови Бијељинске нахије кнежевине Семберије на Ивандан (7. јул) 1806. године.
робиња Станка – Слуга кнеза Иве – Стари фрулаш – народ – робље – јањичари – Кулин-бегова пратња
Код кнеза Иве стиже гласник који га обавештава да ће туда проћи поворка робља из околних нахија, из Подриња и Јадра, које води Кулин-бег у Цариград. Робље су обични сељаци које је Кулин-бег заробио као освету за двадесет јањичара које су убили хајдуци. Иво наговара људе да дају новац и драгоцености, да скупе откуп за робље, јер како гласник каже: „Кулин иште три хиљаде рушпија за три стотине и три роба!". Народ, већ осиромашен, тешка срца даје прилог на наговор кнеза. У село стижу јањичари и доводе робље. Међу њима је и лепа робиња Станка. Кулин пристаје да све робље ослободи, али Станку задржава за себе, јер би је могао скупо продати у харем. Иво, у жељи да ослободи и Станку, даје све што има: своје рухо, оружје, чак и кућу, а његова стара мајка даје осам низа златних дуката које је чувала за будућу невесту. Пошто Кулин остаје непоколебљив, Иво се одлучује на очајнички потез и даје бегу сребрно кандило и породичну икону златом оковану. Мајка, потресена синовим поступком, пада мртва. На овом месту постоје две верзије завршетка опере. Према једном, Иво узима нож и каже: „Беже, дајем ти и живот своје мајке, али желим и твој!" и убија Кулина. Према другом, Кулин потресен сценом даје Станку Иви и одлази.
Иако је опера релативно наивно написана у стилско-музичком смислу, ипак је један од пионирских покушаја писања националних опера. У самој опери се могу наћи и две песме за које се сматра да су народне, али су у ствари дело Исидора Бајића: "Еј, ко ти купи то фустанче" и "Ој, Српкињо, буд' орна".

