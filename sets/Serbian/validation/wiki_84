Гаврило Принцип (Обљај, 25. јул 1894 — Терезин, 28. април 1918) био је члан Младе Босне, југословенске организације која се залагала за окончање аустроугарске владавине у Босни и Херцеговини. Извршио је атентат на аустријског надвојводу Франца Фердинанда и његову супругу Софију у Сарајеву 28. јуна 1914.
Гаврило Принцип “сеоски син" се школовао 1914. у Београду, а пре тога у Сарајеву и Тузли. У марту 1914. објављено је да престолонаследник Франц Фердинанд долази у Сарајево у јуну 1914. да присуствује војној вежби аустроугарске војске у околини града. После те вести код Гаврила Принципа и неких његових познаника се јавила замисао да убију Фердинанда. Српско становништво града је његово појављивање и војну вежбу доживљавало као провокативно, будући да се све то одигравало на Видовдан и недалеко од границе са Србијом. Неки су помислили да су то управо припреме напада на Србију
Аустроугарске власти су у току истраге дошле до сазнања да је оружје коришћено у атентату донесено из Србије. Са овим инцидентом нису биле повезане званичне власти Краљевине Србије већ одређени људи припадници тајне организације „Уједињење или смрт“ или „Црна рука“ коју је водио Драгутин Димитријевић Апис, човек на високом положају у војсци Србије. Аустроугарске власти су искористиле убиство да упуте ултиматум Србији 23. јула 1914. са захтевом да њихова полиција у Србији слободно врши истраге, хапшења и друге мере у вези с гоњењем осумњичених за погибију свог престолонаследника. Српске власти су пристале на све тачке ултиматума, осим на једну која је захтевала упућивање аустроугарских истражних органа унутар територија Краљевине Србије. Ово су власти Аустроугарске искористиле да објаве Србији рат 28. јула 1914. године, који је убрзо прерастао у Први светски рат.
По првобитном плану атентата, извршилаца је било шест. Од тих шест, четири није урадило ништа приликом првог проласка царске колоне у Сарајеву. Тада је Недељко Чабриновић бацио бомбу на аутомобил у коме се налазио Фердинанд. Бомба је експлодирала иза аутомобила и лакше је ранила два пратиоца (пуковника Ериха фон Мериција и грофа Боз-Валдека). Приликом повратка колоне Гаврило Принцип је успешно извршио атентат на престолонаследника, али је погодио и његову супругу. На суђењу је установљено да атентатори нису имали намеру да убију Софију Хотек.
Оружје које је Принцип користио је био белгијски "-{Fabrique Nationale M}- Browning 1910" полуаутоматски пиштољ.
У време кад се догодио атентат, Гаврило Принцип је био малолетан и није могао бити осуђен на смртну казну, Зато је осуђен на двадесет година затвора, где је био изложен мучењима.
Казну је служио у чешком Терезину, где је и умро од туберкулозе 28. априла 1918. године, мало пред крај Првог светског рата. При крају живота је био због лоших затворских услова врло ослабио и имао око четрдесет килограма.
Гроб Гаврила Принципа се данас налази у капели видовданских хероја у Сарајеву. Ауто, Гаврилов пиштољ и окрвављена униформа Франца Фердинанда налазе се у војноисторијском музеју у Бечу. Метак који је убио Фердинанда изложен је у чешком граду Конопиште.
Противничка страна, пак, у више махова и на разне начине покушавала је да окаља име Гаврила Принципа. Тако нпр. бивши приватни секретар убијеног аустроугарског престолонаследника, Паул Никич Буле (), у својој књизи „Пред Олују“ () помиње, између осталог, и затворске дане сарајевских атентатора. Базирајући се на причи једног официра који је посетио Принципа у његовој ћелији у Терезенштата, вели да је Принцип „у предсмртним мукама грешника, под теретом своје савести, падао у очајање због свога злочина и кајао се у лудачким наступима јецања“. Амерички и немачки медији су га пред стогодишњицу атентата поредили са Осамом бин Ладеном.
По њему је названа књижевна награда која се додељује у две категорије, за најбољи књижевни рад и за историјску студију.

СИ систем јединица дефинише седам основних јединица СИ система: фундаменталних физичких јединица дефинисаних операционалним дефиницијама.
Све остале физичке јединице могу бити изведене из ових основних јединица: оне су познате као изведене јединице СИ система. Ово извођење се врши димензионалном анализом. СИ префикси се користе да скрате дугачке бројеве.
Јединица: метар (m)
Један метар је дефинисан као удаљеност коју светлост пређе у вакууму за 1/299792458 део секунде. Овај стандард је усвојен 1983. године, кад је брзина светлости одређена као 299792458 -{m/s}-.
Јединица: килограм (kg)
Један килограм је дефинисан као маса посебног ваљка од легуре платине и иридијума, који се чува у Међународном бироу за мере и тегове (у Севру крај Париза ). У току су напори да се уведе дефиниција на основу неке фундаменталне или атомске константе.
Јединица: секунд (s)
Један секунд је дефинисан као време потребно за 9192631770 прелаза између два хипрефина нивоа основног стања цезијума 133. Ова дефиниција је усвојена 1967. године.
Јединица: ампер (A)
Један ампер је константна јачина струје која ће, ако се одржава у два права паралелна проводника, бесконачне дужине, занемарљивог полупречника, постављена на међусобној удаљености од 1 метра у вакууму, стварати између та два проводника силу привлачења/одбијања од 2 x 10 њутна по метру дужине.
Јединица: келвин (K)
Један келвин је јединица термодинамичке температуре, једнака 1/273,16 делу термодинамичке температуре тројног стања воде (то је температура и притисак при којим вода може бити у три агрегатна стања - чврстом, течном и гасовитом).
Јединица: мол (јединица) (mol)
Јединица: кандела (cd)
Кандела је јачина светлости, у датом смеру, извора који емитује монохроматско зрачење, фреквенције 540 x 10 херца и које има радијански интензитет од 1/683 вата по стеррадијану у том смеру .

