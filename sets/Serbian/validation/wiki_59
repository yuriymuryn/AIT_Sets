Кекроп ("Κέκροψ"), по предању је оснивач Атине и њеног Акропоља. Био је син Земље, која га је родила као получовека—полузмију. Његово тело се завршавало великим змијским репом. Сматран је великим доброчинитељем људи: према миту, увео је моногамију, сахрањивање мртваца, пронашао писмо, пресуђивао у споровима. 
Керкоп је основао Атину у Атици у време када су се за власт над целом земљом спорили Посејдон и богиња Атина Палада, најдража Зевсова кћи. Да би решили тај спор сви богови на челу са Зевсом су се сакупили на атинском Акропољу. Позван је и Кекроп да би решио коме треба да припадне власт у Атици. 
Богови су одлучили да власт дају оном ко земљи донесе вреднији дар. Посејдон удари својим трозубом о стену из које потече слана морска вода, а Атина забоде своје копље у земљу одакле израсте плодоносна маслина. Кекроп одлучи да је Атинин поклон вреднији јер мора и морске воде има вуда окола а маслина са богатим плодовима ће више користи народу.
Богови су прихватили ту одлуку и Атини Палади дали власт над градом који је основао Кекроп и читавом Атиком. 
Од тог времена се Кекропов град назив Атина. Керкоп је у граду основао светилиште у част Атини заштитници града и њеном оцу Зевсу. Кекрокове кћери су биле прве Атинине свештенице, а он је постао први атички краљ.

Лин (Λίνος), митски певач, по једној верзији син Аполона и Псамате, по другој Амфимара и Музе Ураније, кога је Аполон убио зато што се усудио да каже да је исто тако добар певач као и сам бог. Једна стара тужбалица са називом Лин носила је рефрен αϊλινος који је требало да значи „авај Лине, јадни Лине“ (Илијада, 18, 570). По трећој верзији, Лин је био Хераклов учитељ музике кога је Херакле убио ударцем лире када је овај покушао да га казни. 

Паламед (), је био митски проналазач ком се приписује проналазак писма, бројева, астрономије и писаних закона. Понекад му се приписују заслуге на пољу винарства.
Агамемнон је послао Паламеда на Итаку да доведе Одисеја, који се обавезао да ће бранити част Јелене Тројанске и Менелаја. Парис је киднаповао Јелену, али Одисеј није желео да испуни своје обећање. Претварао се да је луд и сејао је поља сољу. Паламед је схватио шта се дешава и ставио је Телемаха, Одисејевог сина, испред рала. Одисеј је престао са радом и показао да није луд. Одисеј никада није опростио Паламеду што га је послао у Тројански рат. Када је Паламед посаветовао Грке да се врате кућама, Одисеј је оптужио Паламеда да је издајица и подметнуо лажно писмо и нашао лажне сведоке да сведоче против Паламеда. Паламед је каменован до смрти.

Симонид са Кеја () (око 556 — 468. године ст, е.), славни грчки лиричар коме припада заслуга што је хорску лирику ослободио дотадашње везаности за култ и увео профане књижевне родове — епиникиј, енкомиј и трен. Плиније (Познавање природе, 7, 192) приписује му допуну грчке азбуке са четири нова слова.

Евандер или Евандар, Еуандар, Еуандер (), у значењу „добар“ или „снажан човек“, је у грчкој и римској митологији био Аркађанин, син Хермеса и нимфе Карменте.
Као његова мајка наводи се и кћерка речног бога Ладона, Темида или Никострата, а као могући родитељи и Ехем и Тимандра. Још као дечак, срео је тројанског краља Пријама и спријатељио се са Анхисом, који му је подарио тоболац са стрелама и одећу проткану златом. Касније је напустио Аркадију заједно са групом људи и лађом допловио до обале Тибра где га је пријатељски дочекао краљ Фаун и где је основао град који је назвао Палантеј према свом родном граду. Описиван је као веома мудар човек, који је становнике које је затекао описменио и научио их да свирају на лири и фрули. Такође им је открио и неке занате. У Лацију је основао више култова разних богова, а први је Фауна прогласио богом и у његову част установио празник Луперкалија. И Херкулу је посветио жртвеник (-{Ara Maxima}-) и установио његов култ. Као већ старији, постао је Енејин савезник, заједно са својим сином Пантом. Имао је и кћерке Дину или Дауну и Рому. Након смрти био је поштован као божанство.

Тукидид (антгрч. -{Θουκυδίδης}- ["-{Thoukydídēs}-", "-{Thoukydídis}-"]; Халимунт, мало пре 454. п. н. е. — Атина, око 396. п. н. е.) је био грчки историчар из Халимунта код Фалера и аутор монографије "Историја пелопонеског рата", која обрађује сукоб из 5. века између Спарте и Атине од догађаја који су му претходили до 411. п. н. е.
У исти мах, Тукидид се сматра творцем политичке и научно-критичке историографије, због тога што је далеко превазишао своје претходнике интензивним удубљивањем у страсти и у међухеленске социјалне, економске и војне односе, као и тежњом да чињенице прикаже у њиховој пуној природности ослобађајући их притом од свега што није у вези са њима.
И античка и модерна наука слажу се у оцени да је Тукидид највећи историчар Антике. Он је своју "Историју пелопонеског рата" написао не само као савременик оних од којих је прикупљао чињенице проверавајући их са више страна, него и као учесник многих догађаја како ратних тако и политичких.
О Тукидидовом животу најзнатније информације пружа нам управо његово дело. Од осталих дела посвећених њему, издваја се најопширнији животопис у рукопису, а саставио га је Марцелин из 5. века н. е. Поред тога, вреди споменути анонимни "Θουκίδιδου βίος" и кратак чланак од Суиде.
Рођен је у атичком селу Халимунту код Фалера, што је потврђено на основу натписа на његовом гробу који је забележио Марцелин у шеснаестој глави поменутог му дела: „Овде почива Тукидид, Олоров син, Халимунћанин“. Отац му се звао Олор, што осим гробног натписа потврђује и сам Тукидид:

