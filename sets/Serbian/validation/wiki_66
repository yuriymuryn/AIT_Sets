Главни род војске код Римљана су представљале пешадија ("-{peditatus}-") и коњица ("-{equitatus}-"). Треба уз то споменути и морнарицу ("-{classis}-"). Војску је пратила и комора (impedimenta), а било је и помоћних чета ("-{auxilia}-"). Највећа војна јединица била је легија ("-{legio}-") и бројила је обично 6.000 војника. Међутим, Цезареве легије биле су бројчано мање и бројале су по 4.000 момака.
Легија је носила име или по редном броју, или по своме оснивачу. У галском рату је била чувена Цезарева десета легија.
Свака се легија састојала од 10 кохорти ("-{cohors}-"), а кохорта од три манипула ("-{manipulus}-"). Још мања јединица је била центурија ("-{centuria}-"). Оно што је центурија била у пешадији, то је била турма ("-{turma}-"), односно ескадрон у коњици. Турма се састојала од 30 коњаника. Још мања јединица у коњици је била декурија ("-{decuria}-").
Од бродова се у Коментарима спомињу: ратна лађа (navis longa), брза лађа (navis liburna), теретна лађа (navis oneraria) и извиђачка лађа (navis speculatoria). Према броју весала делиле су се на двовесларке (biremes), тровесларке (triremes) итд.
Поред оперативне војске у војсци је било и занатлија ("-{fabri}-").
На челу војске налазио се врховни командант ("-{imperator}-"), који је командовао и на копну и на мору. Овај назив су касније носили и римски цареви. Нешто нижи ранг од императора био је војвода ("-{dux}-"), који је управљао војском или делом војске.
Виши официри су били: ("-{legati militum}-") и ("-{tribuni militum}-"). Ових других, тј. војних трибуна било је по шест у свакој легији. Од својих виших официра Цезар нарочито истиче легата Тита Лабијена, а од трибуна Каја Волусена.
Нижи официри су се звали центуриони ("-{centurio}-") и њихово је звање одговарало данашњим нижим официрима или подофицирима.
Заповедник коњице је носио назив ("-{praefectus equitum}-"), а флоте ("-{praefectus classis}-").
Главно оружје (arma) римске војске је било: мач ("-{gladius}-"), копље ("-{pilum}-"), стрела ("-{sagitta}-") и штит ("-{scutum}-" и "-{parma}-"). Иначе за копље као и за друго оружје постоји велики број синонима.
Римљани су поред овога познавали и бојне справе ("-{catapulte}-" и "-{baliste}-") за избацивање стрела и копаља, а употребљавали су праћке ("-{funda}-" и "-{tormentum}-").
Што се тиче одеће, војници су на глави носили шлемове ("-{cassis}-" и "-{galea}-") и то углавном y коњици. На себи су имали капут без рукава ("-{tunica}-") и кабаницу ("-{sagulum}-") као и кратке панталоне (bracae). На прсима су имали оклопе и штитнике ("-{thorax}-" и "-{lorica}-") од коже и метала. На ногама су им биле чизме (caliga). Поред тога, сваки војник носи са собом и храну за извесно вријеме као и друге потребне ствари ("-{sarcina}-").
За покрет, напад или узмицање имали су више бојних труба: ("-{tuba}-", "-{cornu}-", "-{lituus}-", "-{classicum}-"), a за измену страже ("-{bucina}-").
У бојне знакове спадали су: орао ("-{aquila}-") и застава ("-{vexillum}-"). Aquila је представљао лик орла, насађен на високу мотку, а "-{vexillum}-" је био комад црвена или бела платна, у форми заставе. Њих су носили орлоноше ("-{aquiliferi}-") и заставници ("-{signiferi}-").
Легија се пред борбу постављала у три бојна реда ("-{acies}-"). У првом су биле четири, а у друга два по три кохорте. Трећи бојни ред је обично представљао резерву. Са страна су била крила ("-{cornua}-") и ту су се налазиле коњица и помоћне чете.
Код кретања војске постојале су три врсте марша: обични ("-{iter iustum}-"), убрзани ("-{iter magnum}-") и брзи ("-{iter maximum}-"). Обични марш је износио 25—30 километара на дан.
Код напада на градове војска се служила покретљивим дрвеним кулама на спратове ("-{turres tabulatae}-"), које су биле на точковима, затим овновима ("-{arietes}-"). То су биле дебеле дрвене греде, које су висиле на ланцима, а чији је предњи део од метала имао фигуру овна. Том се гредом ударало о зидове и настојало да се бедем провали. На бедеме се јуришало и под штитовима, гдје је више војника ступало у облику корњаче ("-{testudo}-"), а употребљавали су се и српови ("-{falces}-") за разваљивање зидова. Српови су служили и за кидање конопа којим су били везани јарболи.
За одбрану су поред бедема ("-{moenia}-") служили и јаркови ("-{fossae}-"), шанчеви ("-{aggeres}-" и "-{valla}-"), а биле су и ограде ("-{pinnae-loricae}-").
Када је требало да се војска одмори или извесно време задржи, подизан је логор („castra“). Он је имао четвртаст облик са капијама на све четири стране. Оне су се звале: "-{porta praetoria}-", — "-{porta decumana}-" — "-{porta principalis dextra}-" — и "-{p. p. sinistra}-". У средини се налазио командантов шатор ("-{praetorium}-"), док је остали простор био распоређен на војне јединице између којих су били пролази. Логор су чувале страже ("-{vigiliae}-"), по чему се код Римљана и ноћно време делило на четири вигилије, а дневно на часове ("-{horae}-").
Ако је војска логоровала преко зиме, то је био зимовник ("-{hiberna}-").
За заслуге у војсци делила су се различита одликовања, а звала су се венци ("-{coronae}-"), јер су имала облик венаца, који су били направљени од лишћа или каква метала.
Та одликовања су била:
Но, свакако је највеће одликовање било — "-{corona triumphalis}-". Њега је сенат додељивао војсковођи за победу у рату. То је био венац од ловора, који је приликом тријумфа носио побједник возећи се на Капитол у колима које су возили бели коњи. Уз то је био одевен у шарену тогу ("-{toga picta}-") и тунику са палмовим гранчицама ("-{tunica palmata}-"). Такву част је Цезар доцније трајно присвојио, па се таквом одјећом користио и кад није био награђен тријумфом.
Мањи се тријумф звао овација ("-{ovatio}-"). У њему је победник ишао пешке или је јахао на коњу.
Ислужени војници ("-{veterani}-") су по одласку из војске као награду добивали комад земље коју су обрађивали, и то им је служило као нека пензија. 

