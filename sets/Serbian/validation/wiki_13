Ћирилица је писмо које користи осам словенских језика (белоруски, бугарски, македонски, руски, српски, украјински, црногорски и бошњачки), као и већи број других језика бившег Совјетског Савеза, Азије и источне Европе. Дунгани, исламизовани Кинези из Казахстана који говоре једним дијалектом мандаринског кинеског, такође користе ћирилицу као стандардни писани систем. Дунгански дијалект је једини из кинеске групе језика који не користи кинеске карактере и једини језик синотибетске породице који користи ћирилицу као стандардни писани систем. Ознака савремене ћирилице према -{ISO 15924}- је -{Cyrl 220}-, а њене старословенске варијанте -{Cyrs 221}-.
Ћирилица је базирана на раној ћирилици, која је развијена у Првом бугарском царству током 9. века у Преславској књижевној школи. Ћирилицу и глагољицу су формулисали било Ћирило и Методије који су донели хришћанство код јужних Словена, или њихови ученици. То је основа алфабета који се користе у разним језицима, бившим или садашњим, у деловима југоисторчне Европе и северне Евроазије, а посебно код оних са словенским пореклом, и код несловенских језика који су под утицајем руског језика. Године 2011, око 252 милиона људи у Евроазији је користило ћирилицу као званични алфабет у својим националним језицима, при чему Русија обухвата око половине тог броја. Са пријемом Бугарске у Европску Унију 1. јануара 2007, ћирилица је постала треће званично писмо Европске уније, након латинице и грчког писма.
Ћирилица је изведена из грчког унцијала, проширена словима из старијег глагољичког алфабета, укључујући неке лигатуре. Та додатна слова су додата за старословенске гласове који нису присутни у Грчком. Писмо је названо у част два византијска брата, Ћирила и Методија, који су раније креирали глагољичко писмо. Модерни научници верују да су ћирилицу развили и формализовали рани ученици Ћирила и Методија.
У раном 18. веку ћириличко писмо које је коришћено у Русији је знатно реформисано по налогу Петра Великог, након његовог повратка из дипломатске мисије у западној Европи. Нова форма слова је постала ближа латинском писму, неколико архаичних слова је уклоњено и неколико слова је лично дизајнирао Петар Велики (као што је „Я”, које је било инспирисано латиничким словом „-{R}-”). Западноевропска типографска култура је такође прихваћена.
Пошто су писмо осмислили и популаризовали следбеници Ћирила и Методија, уместо самих Ћирила и Методија, његово име означава почаст, пре него ауторство. Име „ћирилица“ често збуњује људе који нису упознати са историјом писма, пошто не идентификује земљу порекла (за разлику од „грчког писма“). Неки га називају „руским писмом“ пошто је руски најпопуларнији и најутицајнији алфабет базиран на овом писму. Неки бугарски интелектуалци, попут Стефана Цанева, су изразили забринутост због тога, и предложили да се ћириличко писмо уместо тога назове „бугарским алфабетом“, зарад историјске тачности.
Бугарско, македонско, руско, и српско ћириличко писмо је исто тако познато као "азбука", што је изведено из старих имена прва два слова већине ћириличких писама (као што је и термин "алфабет" проистекао из прва два грчка слова "алфа" и "бета").
Следећи језици користе или су користили ћирилицу:
Главница писма настала је из ране ћирилице, која је била дериват глагољице и грчког уставног писма унцијале. За највероватније састављаче ћирилице узимају се Климент Охридски или Константин Преславски, али то питање до данас није коначно решено. Највећи број слова потиче из грчког писма, док неки знакови представљају мање или више упрошћене облике глагољских слова. Ћирилица је добила име по млађем од два брата, словенска просветитеља, Ћирилу, за кога се обично претпоставља да је саставио глагољицу.
Док главница језика који се користе ћирилицом имају фонемску ортографију, постоје и изузеци, углавном у руском: "ЕГО" (значи "њега"), а изговара се као /jɪˈvo/ уместо /je'go/.
Срицање имена варира, посебно кад су у питању транскрипције/транслитерације -{Y/J/I}-, -{GH/G/H}- и -{ZH/J}-.
Пре 1918. постојало је још четири слова у употреби: Іі (замењено са Ии), Ѳѳ (Фита „фита“ или „тита“ или „тета“, замењена са Фф), Ѣѣ (Ять „јат“, замењено са Ее), и Ѵѵ (ижица „ижица“, замењено са Ии).
Као у руском са изузецима:
Као руски осим:
Као руски осим:
Као руски осим:
Као у српском осим:
Ове азбуке су махом настале на основу руске, али са поприличним разликама, поготову кад су у питању кавкаски језици. У централној Азији коришћење ћирилице је постало често предмет политичких спорова по распаду Совјетског Савеза јер подсећа на совјетску власт. Одређени број језика је уместо ћирилице почео да користи друга писма.
Симболи у загради су искључиво за двосмерно пресловљавање (транслитерацију).
У Уникоду ћирилички блок се простире између од -{U+0400}- до -{U+052F}-. Знаци између позиције -{U+0400}- и -{U+045F}- су у основи знаци из кодног распореда -{ISO 8859-5}- померени нагоре за 864 позиција. Знакови у опсегу између -{U+0460}- и -{U+0489}- су историјски и не користе се у савременим језицима. Знакови у простору од -{U+048A}- и -{U+052F}- су додатни знаци за различите несловенске ћириличке азбуке.
Уникод не укључује акцентована ћириличка слова, али се могу добити комбиновањем са различитим дијакритичким знацима. Тако се додавањам -{U+0301}- („комбинујући акут“) после слова које се жели акцентовати добија акцентовано слово (тј. "-{ы}-́ -{э}-́ -{ю}-́ -{я}-́"). Неки језици (као што је савремени црквенословенски језик) још увек нису у потпуности подржани.
У уникоду верзије 9.0, ћириличка слова, укључујући националне и историјска писма, су кодирана у неколико различитих блокова:

