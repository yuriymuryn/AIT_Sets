Atomus (scil. "hyle") (Graece ἄτομος, "atomos" 'individuus') est principalis materiae pars, quae in denso medio nucleo consistit, nube electronum negative oneratorum cincto. Nucleus atomicus commixtionem continet protonum positive oneratorum et electrice neutra neutrona (excepto casu hydrogenii-1, solum stabilis nuclidi nulla neutrona habentis). Electrona atomi ad nucleum a vi electromagnetica conligantur. Similiter, atomi inter se ligatae manere possunt, moleculam formantes. Atomus quae aequalem protonum electronumque numerum continet electrice est neutra; aliter, onus vel positivum vel negativum habet, ergo est ion. Atomi in genera describuntur secundum numerum protonum neutronumque in nucleo habitum: numerus protonum elementum chemicum constituit, et numerus neutronum elementi isotopum constituit. Protona et neutrona e quarciis deducuntur.
Atomi secundum numerum protonum in systemate periodico numerantur.
Philosophus Graecus Democritus erat, qui cogitabat omnem materiam non esse dividuam.
Isidorus Hispalensis docebat: 
Lucretius de atomis dixit in carmine "de Rerum Natura": "semina rerum" (1.59) nominat.
Antonius Laurentius Lavoisier saeculo duodevicensimo "elementa" chemica definxit. Secundum Lavoisier, elementum est materia quae per rationes chemiae non in alias materies solvi possunt; quod non est elementum est compositum. Nunc scimus composita ex atomis complurium elementorum facta esse; elementa autem ex atomis tantum iisdem. Exempli gratia, aqua, H0, duas atomos hydrogenii et unam atomum oxygenii habet; aqua non est elementum, sed compositum.
Per saeculum undevicensimum, homines chemiae et physicae periti de forma et actionibus atomorum cogitabant. Anno 1869, Demetrius Mendeleev systema periodicum primum edidit, ubi videntur magnitudines et formae atomorum omnium elementorum. Anno 1898, Maria Curie non modo uranium sed alia quoque elementa radioactivitatem habere demonstravit. Anno 1913 Nicolaus Bohr exemplar formae atomorum fecit persimile ei quo iam utimur: descripsit quomodo electrona ambitus circum nucleum faciant.
Si numerus electronum inaequalis numero protonum sit, non de atomo, sed de ionte dicitur. 
Artes chemica et physica sunt scientiae, quae de atomis docent: chemica docet atomos et ionta fingere molecula et alias structuras materiei; physica docet de compositione atomorum et de transmutatione atomorum (fissione vel fusione nucleorum).

Augur (-is, "m") vir est, qui auctoritate publicâ sacras aves alit, custodit atque observat, et ex iis futura divinat. Multus fuit augurum et usus et honos apud Romanos. Tanta sacerdotio augurum erat auctoritas, ut nihil belli domique Romani gererent, nisi prius per augures deorum voluntatem explorassent. Augures initio tres fuerunt, creati a Romulo, ad quinque autem a Numâ creati. Posterioribus temporibus saepe collegium augorum ampliatum est.

Augurium sacrarum avium educatio est, animadversio atque ex iis rerum futurarum divinatio. Ex volatu avium capiebant Romani augurium prosperum quidem, si a sinistra parte auguris advolassent, augurium adversum autem, si dextera.
Etiam e fulmine laevo laetum, e dextero triste augurium putabant.

Adamus seu Adam Bremensis e Saxonia superiore Bremam missus est. Vir doctus magisterque scholarum fuit. 
Nescitur quo anno Adamus natus sit. Putatur circa annum 1050 natus. Anno 1066 Bremam venit. Ibi sub Archiepiscopo Adalberto Bremensi docuit. Adamus circa annum 1081 obiit.
Praeclarum opus eius est "Gesta Hammaburgensis ecclesiae pontificum", anno 1075 perfectum ; quod refert non tantum memoriae Europae septemtrionalis antiquae sed etiam ad partis resque publicas sciendas Vicingorum, Danorum, Normannorum, Norvegorum, Sclavorum. Etiam de insulis ad finem mundi tum cogniti jacentibus rettulit Adamus, Islandia, Gronia (vel "terra viridi") et Vinlandia (id est America). 
Memoriae quoque Germanorum antiquorum aquiloniorum liber ille refert. Non tantum de Hammonia sed etiam de Sleswico et Heidiba narrat, quae fuit oppidum grande Danicum mercatorium inter Mare Balticum ac Oceanum Fresonicum situm.

Apocrypha (Graece; 'abscondita') sunt libri qui ad Biblia Sacra certorum Christianorum non pertinere dicuntur, a personis biblicis scripta vel ab aliis cum biblicis libris consociata. Alii pulchri putantur textus Christiani vel Hebraici fidei; alii haereses a Christiana fide seiunctae promovere habentur. Cum non sint pars canonis scripturarum elenchus generalis not stat.
Libri sequentes a paene omnibus Christianis inter Apocrypha cum Vetere Testamento consociati referuntur:

Albis est flumen magnum in re publica Bohemica Germaniaque, quod in Oceanum Fresonicum fluit. Alia nomina sunt "Alba", "Albea", "Albia", "Albius", "Alpia", "Alvea", "Heilba", "Helbia" et "Herlba".
Fontes Albis sunt in montibus Gigantium in Cechia, qui ad Sudetes pertinent. Urbs maxima ab Albe percursa est Hamburgum; Dresda in Saxonia et Magdeburgum in Saxonia-Anhaltio sunt urbes aliae ad Albem sitae. Multavia ex Gabreta et Bohemica silvis delabens, in Albem apud Melnicam fluit. Apud Cuxhaven Albis mari Germanico influit.
Flumen primum a Pomponio Mela notum est.
Pars fluminis inter Hamburgum et Cuxhaven etiam aditus ad portum civitatis Hamburgi est.

Arbor Felix sive Arbor (Theodisce "Arbon") est urbs pagi Turgoviae in Helvetia, olim a Romanis condita ad litora Lacus Bodamici.
Urbs epochae Romanae codice Peutingeriano citata est.
"Notitia Dignitatum" sub Duce Raetiae sic praebet: "Tribunus cohortis Herculeae Pannoniorum, Arbore."
Arbore Felici portus lacus Bodamici est. 13 241 incolarum die 31 Decembris 2007 habuit.

Anno Domini, rite Anno Nostri Domini Iesu Christi, aliter post Christum natum indicat numerum annorum post Christum natum. Abbreviatio est A.D.
Calculatio annorum est:
Annus (casus nominativus) Domini est annus quo natus est Christus.
Anno (casus ablativus) Domini significat "in anno vigente".
Vide Calendarium Gregorianum et millennium 1 et Aeram Vulgarem.

Lucius Appuleius Saturninus (natus circa annum 138 a.C.n.; mortuus die 10 Decembris 100 a.C.n.) fuit vir publicus Romanus, quaestor, tribunus plebis. Popularium factioni studebat et Gai Marii fautor erat. Eius eloquentia a quibusdam laudabatur ; quam famam Cicero ad actionem eius potius quam ad veram dicendi copiam referebat.
Die 9 decembris (?) Gaius Memmius consulatus petitor et rivalis Servilii Glauciae, Saturnini amici, qui et ipse contempta lege quae intervallum esse inter praeturam et consulatum esse iubebat, consulatum praetor petebat, ipso die comitiorum a fautoribus popularium palam occisus est. Postridie senatores indignantes senatusconsultum ultimum et adversus Saturninum et adversus Glauciam, hostes publicos appellatos, edixerunt ("videant consules ne quid respublica detrimenti capiat") et Gaius Marius consul sive invitus (nam per plures annos in re publica gerenda socii fuerant) et fraudem meditans ut salutem amicis praestaret sive quia et ipse audaciam Saturnini metuere coeperat, vim armatam eis adhibuit : in Capitolium profugos obsedit et fide salutis data eos comprehendit. Cum in Forum descendissent ambo viri ab iratis senatoribus aliisque optimatium fautoribus lapidibus tegulisque iniectis necati sunt, sine iudicio. Una cum Saturnino periere illo die quaestor Saufeius, praetor Glaucia, Quintus Labienus (Titi Labieni patruus), Equitius, tribunus plebis qui sese filium Tiberii Gracchi esse falso gloriabatur, et multi alii. Quam ob caedem triginta sex post annos, anno 63 a.C.n., Gaius Rabirius, senator quidam qui caput Saturnini "per convivia in ludibrium circumtulerat", perduellionis reus a Tito Labieno factus a Cicerone defensus est.
Huius caedis in culpa partim fuit quod tum Romani intra Urbem vigiles perpetuos et armatos non habebant, quibus tranquillitatem publicam praestare possent (nam exercitum intra pomoerium ducere mos non erat, immo paene nefas esse videbatur). Itaque edicto senatus consulto consul cives voluntarios armabat, qui voluntarii iam irati esse solebant atque adversarios trucidare cupiebant. Certe his eventis potentia Gai Marii in republica aliquanto minor facta est : nam popularium factionis dux partem plebis a se abalienavit.

A ([] subs. indecl.) est prima littera abecedarii sive alphabeti Latini.
A littera a figura capitis bovis orta est, in systemate hieroglyphico Aegyptio.
Circa 1600 a.C.n. Phoenices speciem linearem dederunt litterae quae omnibus formis secutis est, litteram probabiliter "alph" (hoc est "bovem") nominantes. Formam et nomen eius mutuati sunt Graece ut esset Α "alpha". Graeci quando hanc litteram receperunt non audiverunt illam mutam glottalem initialem quam littera re vera repraesentat. Propterea, Graeci phonema /a/ huic litterae, non (quod antea ei fuit) /ʔ/ dederunt.
Ab Etruscis littera mutuata est, quam in Italiam tulerunt, et a forma Etrusca haec littera abecedarium Latinum iniit.

A.U.C. sive A.V.C. vel etiam A.U. abbreviatio est, pro:
Et usum annos numerandi causa est ab anno in quo urbs Roma condita est. Exempli causa si annum domini I indicere volueris "annum septingentesimum quinquagesimum quartum ab urbe condita" ("DCCLIV A.V.C.") dicendum est.
Non iam populis vulgarem in usum est, sed Romanis tantum et eis qui Romani esse volunt.

Agaunum (alia nomina: "Acaunum") (Francice: "Saint-Maurice" ; Germanice: "Sankt Moritz (Wallis)", id est Fanum Sancti Mauritii), est vicus Helveticus 4002 incolarum (anno 2007) in pago Valesia, situs in valle Rhodani fluvii. Incolae "Agaunenses" appellantur.
Sanctus Theodulus reliquias Sancti Mauritii et aliorum Sanctorum Legionis Thebaicae ad Acaunum tulerat, quae tum in Basilica Acauni sepultae sunt. Id fuit initium abbatiae Acauni.

