Declinatio prima seu A-declinatio declinatio nominum est, quae cum A littera finiuntur in nominativo et ablativo casu singulari.
Genus nominum femininum est, nisi

Archaeologia est scientia exstantium antiquitatum, quae multum historiae auxilium confert. Etenim, velut scientia rerum antiquarum non solum historiae scriptis sed etiam inscriptionibus, aedificiis, supellectilibus, ornamentis, sepulcris, ceterisque rebus ad humanam vitam pertinentibus quae auxilium supersunt ducit.
Nomen "archaeologiae" a vocabulis Graecis "archaios" 'antiquus' et "logos" 'studium' deducitur.
Saepe labor archaeologicus est per agros ambulare, fictilia colligendi causa. Archaeologi hunc modum prospectionem vocant. Prospectio archaeologica ita est modus agros et montes recensendi et evidentias archaeologicas colendi. In prospectione ambulanti per agrum, archaeologi in singulam lineam ambulant, in spatiis aequis dispersi. Tandem in charta agri inventa collocant. Postea, evidentia in laboratoriis analyzatur. Saepe ante ambulationem, archaeologi studium de regione faciunt in libris antiquis aut incolis inquaerens.
Adsunt aliae methodae prospectionis praeter ambulationem. Photographia aerea est studium imaginum locorum, ut monumenta aut relicta monumentorum ab aere videri possint. Quoque adsunt methodae prospectionis per geophysicam.
Saepe prospectio est studium praevium fossionis.
Adsunt methodae permultae, per quas possibile est aetatem accurate rerum aut obiectorum investigare. Praeclarae methodae declinationis atomorum radiactivorum in usu sunt.
Carbonium 14 est methoda ad calculandam aetatem rerum archaeologicarum, solim si rebus insunt materiae substantiae organicae. Inventa est haec methoda anno 1949, a W. F. Libby.
Dendrochronologia est disciplina chronologica, quae aetatem lignorum et tabularum dat, ob comparationem inter annullos arborum.
Stratigraphia est studium stratuum in quodam loco archaeologico. Ob legem superimpositionis stratuum, stratus profundissimus est stratus veterrimus.

Asterix, -igis "m", Francice Astérix "m"
In comicis de Asterige multi loci in lingua Latina sunt. Sic popularitas linguae Latinae aucta est. Ergo vis comica vicit.
Clara est sententia: "Delirant isti Romani". (Quae sententia includit referentiam de "SPQR", ab Italianis interpretatam italice, cum grano salis, "Sono pazzi questi Romani", id est "Delirant isti Romani").
Anno L a.C.n omnis Gallia a Romanis occupata est nisi singularis vicus Gallis indomitabilibus inhabitatus. Huius vici egregii personae sunt:
Denique aliae personae Historiae partes habent, in primis C. Iulius Caesar, deinde Cleopatra et M. Iunius Brutus.
In originali Francogallico necnon in aliis versionibus vulgaribus, pirata senex utitur praecipue Latinis sententiis illustribus, sicut "O tempora, o mores" vel "O fortunatos nimium agricolas".
Libri Asterigis collectionem sunt compositam triginta sex fabulis. Hi libri pueris et puellis commendantur. Etiam personis quae linguam latinam student, possunt eos legere ut hanc linguam exerceant.
Hi libri Asterigis sunt:
Lat. "astrum" + suffixum Gallum "-rix, -rigis", id est "rex" sicut in "Vercingetorige" (= "rex magnus centum proeliorum").
In philologia hellenistica, usa e.g. pro LXX versio Sacrae Scripturae, "asteriscus" et "obelus" duo signa sunt quae designant verba addenda aut omittenda. Ideo, figurae "Asterigis" et "Obeligis" includunt eruditissimam referentiam!
Obelix significat etiam "obeliscus" et " veru" scilicet quia Obelix amat apros

Stella, vel astrum, vel sidus est sphaera gasii gravitate retenta quae energiam fusione nucleari generat. Sensu latiore olim planeta et "stella errans" et "astrum" appellatur. Sunt multa stellarum genera, quae colore, magnitudine, candore, temperatura, densitate, copia, spatiis temporis rationum nuclearium, ceterisque inter se differunt. Gurgites atri, stellae neutronicae, et pumiliones albae etiam in numero stellarum habentur, quamquam non iam energiam fusione nucleari generant.
Omni in caelo circiter sex milia stellarum oculis videri possunt, sed multo plures sunt. Via lactea, galaxias noster, plus quam 300 000 000 000 stellarum continet. Ob spatia immensia earum cunctae stellae puncta lucis videntur. Solum Sol propior est quo eum orbem videre possimus.
Haec corpora caelestia ex nebulis gasii nascuntur. Stellarum vita "stricto sensu" inter solum deciens centena milia (stellae maximae) et aliquot miliens deciens centena milia annorum (pumiliones rubrae) durat. Eo tempore in interiore parte stellae, elementa levia fusione nucleari in elementa graviora mutantur. Sic energia generatur (non creatur!) et ruina viribus gravitatoriis inducta prohibitatur. Ubi talis fusio nuclearis non iam fieri potest, stella "moritur". Quod manet "gurges ater", "stella neutronica", aut "pumilio alba" appellata est.
De massa stellae a momento temporis mortis genus reliquiarum dependet:

Aëroplanum, vel sine arte machina volatilis, est vehiculum aërium aëre gravius, alis firmis instructum, gestu corporis cum potestate volandi, omnino uno pluribusve motris propulsum. Celeria sunt, sed strepitus eorum nonnumquam periculosus est.
Si autem motris caret, planator sie aëronavis velivola appellatur, et, si sonus celeritatem superat, est aëroplanum supersonicum.
Saepe in duas species dividuntur: aëroplana civilia, uti gestu, peregrinorum, sanitaria et bellica aëroplana, gestu, copiarum, captionum et recognitu. Multae civitates copias aërias habent, quibus hostes in bello petere possunt. Iam diu — id est, a primo bello mundano — civitates aëroplanis utuntur in bellis.
Prima machina volatilis ab Orvillo et Wilburo Wright, fratribus Americanis, anno 1903 constructa est. Sed primum aëroplanum sua potentia volans ab Alberto Santos Dumont, viro Brasiliensi, anno 1906 Lutetiae constructum est. Aëroplanum Dumontii 14-Bis appellatum putatur fuisse primum aëroplanum per se mobile.

Augusta Praetoria seu Augusta Praetoria Salassorum (Italiane: '; Francogallice: ') est Urbs Italiae et municipium, circiter 34 580 incolarum, locus princeps Liberæ Regionis Vallis Augustanæ. Urbani "Augustani" vel "Augustenses" appellantur.
Augusta Prætoria in septentrionali Italia in valle fluminis Duriae Maioris sita est, loco ubi viæ convallium Sancti Bernhardi Magnae et Parvae inter se occurrunt.
Imperator Augustus valle a Terentio Varrone Murena expugnata collocavit coloniam quam a se ipso Augusta appellavit anno 15 a.C.n. in situ Salassorum Gallorum oppidi. Nonnulli Praetoriani urbem incolabant.
Augusta Prætoria statio in via Francigena fuit, quæ in Aevo Medio peregrinos super transitum Magni Sancti Bernardi Romam duxit. In itinerario Sigerici Augusta Prætoria ("Agusta") statio XLVII fuit.
Ab anno 1024 Vallis Augustae pars comitatus postea ducatus Sabaudiae fuit, anno 1718 regni Sardiniae usque ad unificationem Italiae anno 1861.
Apud urbem statio ferriviae lineae ab urbe Augusta Taurinorum et aëroportus "Corrado Gex" sunt.
Ad septentrionem Augustae anno 1965 cuniculus Rupis Albae itineris ad Franciam constructus est.
Societas "Cogne" anno 1909 condita magnam ferrariam apud Augustam gerit.
Vestigia antiquitatis adhuc supersunt: muri turresque, Porta Praetoria, arcus triumphalis, theatrum, amphitheatrum, pons.
Monumenta medii aevi sunt ecclesia cathedralis Sanctae Mariae et Sancti Johannis, ecclesia Sanctorum Petri et Ursi et Aquaeductus Arvou magni.
Incolae Augustae Praetoriae praecipue lingua Arpitanica, lingua Romanica Alpium occidentalium, utuntur.
Augusta Prætoria provincia non est; vide Provincia Augustana.
Augusta Praetoria sedes episcopalis et sedes Dioecesis Augustana est.
"Arpuilles, Beauregard, Bibian, Bioulaz, Borgnalle, Brenloz, Busséyaz, Cache, La Combe, Les Capucins, Chabloz, Champailler, Collignon, Cossan, Cotreau, Duvet, Entrebin, Excenex, Les Fourches, Laravoire, Montfleury, Movisod, Pallin, Papet, Pléod, Porossan, La Riondaz, La Rochère, Roppoz, Saraillon, Saumont, Seyssinod, Signayes, Talapé, Tsanté, Tzambarlet, Vignole".

Aquae Mattiacae sive Aquae Mattiacorum (Germanice "Wiesbaden") est nomen urbis in Germania sitae, capitis Hassiae terrae foederalis, numero incolarum secundae (post Francofurtum ad Moenum) huius terrae. Urbs viginti sex fontes habet et ibi fortasse omnium Germanarum veterrimae thermae sunt.
Aquis Mattiacis Officium Rerum Statisticarum Foederale sedem habet. 
Aquae Mattiacae inter annos 6 et 15 a Romanis conditae sunt, qui iam fontes aquarum detexerunt. Anno 260 Alamanni urbem deleverunt.
Machina cinematographica interretialis Aquis Mattiacis

