Andreas Celsius (Suecice: "") 27 Novembris 1701 oppido "Ovanåker" nomine natus, 25 Aprilis 1744 Upsaliae ex tuberculose mortuus, astronomus suecianus.
Celsius docuit scientiam astronomicam apud Universitatem Upsaliensem ex anno 1730 usque ad 1744, sed itinera annis 1732-1735 faciebat ut observatoria notanda in Germania , Italia, et Francia visitaret.
Anno 1733 Norimbergae 316 observationum aurorae borealis collationem, a se cum aliis factarum inter annos 1716 et 1732, in medium protulit.
Lutetiae suadebat methodum arcus meridialis in Lapponia metendi, et denique anno 1736 expeditionem in eam rem, sumptibus Scientiarum Academiae Francicae, duxit.
Celsius inter alios Observatorium Astronomicum Upsaliense anno 1741 condidit. Maxima causa famae suae hodie est scala temperaturae, nomen suum ferens, quam primum in commentationem apud Regiam Societatem Scientiarum Upsaliensem anno 1742 datam proposuit.

Animalia (ab "anima"), seu Metazoa , in biologia hodie appellantur illa copia rerum viventium quae simul sunt eukaryoticae, heterotrophicae, et multicellulares, et quae motiles aliquando in circulo vitae embryonice per blastulas evoluta sunt. Animalia cuncta quoque parietibus cellularibus duris et chloroplastis omnino carent. Scientia quae animalia investigat zoologia appellatur.
Regnum Animale sive fauna hodie ponitur unum ex sex regnorum rerum viventium. Animalis definitio, quae rei interest, se per aetates evolvens hodie ab animalibus excludit protozoa, quae potius in regno Protistorum cum protophylis et aliis organsimis unicellularibus locatur. In "Historia naturae" ab Carolo Linnaeo scripta, animalia partiebantur in paucas classes: Vermes, Insecta, Pisces, Amphibia, Reptilia, Aves, et Mammalia. Hodie autem regnum in multis phylis consistit, unumquodque plures classes continens.
Supraimperium: Biota

Articulata erant superphylum animalium primum a Georgio Cuvier anno 1817 propositum, cui sunt corpora articulata, systema nervosum ventrale, ac ganglia. Annelida, crustacea, arachnida, insectaque continebat. Hodie hypothesis de Ecdysozois praeponitur.
Cuvier articulata in classes et ordines sequentes divisit:

Ars rhetorica est ars liberalis bene dicendi et scribendi, pars "trivii" habita. Scribit Isidorus: "Quae propter nitorem et copiam eloquentiae suae maxime in civilibus quaestionibus necessaria existimatur" (Etym. 1, 2). Ars grammatica est fundamentum artis rhetoricae.
Figura rhetorica est transmutatio in verbis coniunctis, distincta a tropo, a transmutatione in verbis singulis. Modi transmutationis sunt quattuor:
Transmutatio potest applicari ad quattuor elementa, scil. ad elementa
Secundum haec quattuor elementa figurae sunt denominata; exempli gratia figurae vocis, positionis, etc.
In Graecia antiqua, sophistae artem rhetoricam ut eloquentiae publicae artem pecuniae faciendae causa docuerunt. Contra illos, Plato philosophiam posuit, sed ars rhetorica ut disciplina nihilominus semper bene aestimabatur.
Romae "nemo fere laudis cupidus adolescens non sibi ad dicendum studio omni enitendum putavit" (Cicero, "De oratore", I.4).
Anno 1519, libris de arte dicendi primum editis, Philippus Melanchthon aliter atque Aristoteles artem oratoriam non persuadendi, sed, ut Cicero et Quintilianus, artem docuit recte et copiose esse dicendi. Qui quid esset eloquentia numquam perspicacius exposuit, quam cum Ioanne Pico Mirandula se respondere simulavit. Picus enim illud Platonis, quod est in dialogo "Gorgias", qui Gorgias inscriptus est, Hermolao Barbaro litteris exprobraverat, oratorem ab adulatione profectum et adeo contrarium esse philosophi, qui sapientiam amaret, ut, cum falsa pro veris probari vellet, quasi fuco, quo facies mulieris ingenua operiretur, arte sua dissimularet res ipsas. Contra Melanchthon adfirmavit, quam renatis litteris recentiores dicerent eloquentiam: invitis enim oratorem ita persuadere nolle, ut res ipsas his verbis laudare studeret, quibus essent dignae.

Quas aliis linguis scriptas invenies vel sequendo nexus intervicios ad sinistram partem sitos. -- For other languages go to or use the interwiki links in the left margin.
 m m HO HO
Ut imaginem includas, scribe codice_1.
Exemplar:
codice_1
Imagines apud invenies.
Si scripseris
legetur
"Vide ."
"Vide ."
Si credas paginam movendam vel renominandam, possis id facere "movere" imprimendo ad summam paginam. Vide .

Ars (artis, "f.") est disciplina vel operandi modus, partim translaticius partimque novatus, qui nihil est nisi facultas longam seriem actionum specialium exsequendi ut finis quidam attingantur. Sensu stricto, ars contracta est in quadam habilitate, sed, latiore sensu, comprehendit omnes vias et modos res bene agendi discendos. 
"Artifex" est qui aliquam artem exercet. Artifices magna superbia suis operibus gloriantur; et saepe censentur per suum magnum opus. Lucretius per suum "De Rerum Natura", Michael Angelus Bonarotius per Davidis signum, Gulielmus Shakesperius per tales ludos sicut "Romaeus et Iulia" et "Amletus, Princeps Daniae", Thomas Edison per globulum electricum, Gulielmus Marconi per radiophonum, etc.
Olim omnes artes in artes liberales et artes illiberales divisae sunt. Artes sic "liberales" appellabantur quae censebantur hominibus liberis discendi aptae. Per aetates autem, notio de eo quod hominibus liberis aptum est aliquanto mutavit; et, ut exempla infra data monstrant, multae novae artes hominibus liberis dignae tandem creatae sunt, quae inter artes liberales traditionales non censetur. Illae bellae artes specialiter ad operis artistici pulchritudinem cultivantur. Artes ingeniariae, ad contrarium, sine fine aesthetico, ortae sunt specialiter ad propositum oeconomicum scientificumque. 

Architectura (a Graece "αρχιτεκτων," ab "αρχι-" 'dux' + "τεκτων" 'aedificator') est ars scientiaque adumbrandi aedificandique aedificia. Vitruvius docet:
Fines architecturae antiquae multiplices sunt. Monumenta fecerunt saepe imperatores ad victorias celebrandas (vide exempli gratia Romae arces quasdam). Templa aedificaverunt, ut pietatem demonstrarent aut ad se numina verterent. Aquae ductus aedificaverunt, ut aquam salubri potu ad urbes vel castra ducerent.

