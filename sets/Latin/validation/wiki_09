Ablativus est casus qui, sive in lingua Latina sive in aliis linguis, ostendit condiciones separationis et originis, instrumenti et loci. Latine etiam sextus vel Latinus casus appellatur, ex comparatione cum quinque casibus Graecis.
Ablativus absolutus dicitur sententia participialis, cuius vocabula, in casu ablativo constituta, non habent cum sententia praecipua vinculum grammaticum. Huiusmodi sententiae verbum flectitur in ablativum aut participii praesentis aut perfecti.
p.e.: "summo loco ortus"
p.e.: "nemo sapientior erat Socrate", "spe celerius", "sole clarior"
p.e.: "cernere oculis", "frumento abundare", "navis armis instructus", etc.
Vide, exempli gratia, hanc sententiam:
"Librum stylo scripsi".
Hac in sententia, obiectum est "librum" et praedicatum est "stylo scripsi." Nomen "stylus" casu ablativo instrumentali dicitur, quia est instrumentum actionis.
Si instrumentum est actionis persona, non ablativus, sed accusativus cum praepositione "per" utitur:
p.e.: gaudio fleret, morbo domi manere
p.e.: tribus pedibus maior
p.e.: Homines moribus inter se differunt.
Ablativus separativus divisus est in hos ablativos:
Separativus: 
E contrario casus accusativus, si quaeritur "quo?":
Et Ablativus loci, si quaeritur "ubi?":

Titus Aurelius Fulvius Boionius Arrius Antoninus Pius (86â€“161) fuit imperator Romanus ab anno 138 usque ad mortem. Imperator factus adoptavit nomen Titus Aelius Hadrianus Antoninus Pius.
Filius fuit consulis Aurelii Fulvii, cuius familia Nemauso in Gallia defluxit et Arriae Fadillae. Antoninus Pius prope Lanuvium natus est die 19 Septembris 86. Post mortem patris, educatus est Antoninus ab Publio Arrio Antonino, avo suo et Plinii Minoris amico.
Magistratus, quaestoris (circa annum 111, praetorisque (circa annum 117) munere functus, etiam consulatu anno 120 gesto, Antoninus ab Hadriano unus ex quattuor proconsulibus Italiae creatus est. Deinde fama sua ut proconsul Asiae annis 135-136 magnopere amplificata est. Hadrianus eum die 25 Februarii anno 138 post mortem filii sui Aelii Veri adoptavit ea condicione, ut Antoninus Marcum Annium Verum et Lucium Verum, alium filium fratri uxoris Hadriani et alium filium Aelii Veri, adoptaret.
Pauci menses posthac, cum Hadrianus mortuus est, a populo Romano ad imperium summo studio acceptus est. Vir fuit mitis et benigni animi, peritus et eruditus, et salutem civium sincere cupivit. Fiscum privatum ad iubendum urbium provinciarumque exhausit. Clemens ad coniuratos fuit, et Christianos per imperium protexit. Dissimilis imperatoribus prioribus per omne regnum suum Romae moratus est. 
Unus ex primis gestis fuit imperatoris apotheosis Hadriani, quae Senatus primo denegavit. Templa, mausolea, et theatra aedificavit et artibus favit, dignitates magistris rhetoricae philosophiaeque conferens. Reos morte ab Hadriano damnatos absolvit. Propter haec gesta, dignitas "Pii" ei tributa est. 
Regnum suum ex comparatione tranquillum erat, forsitan quod eventus extra Roma sua non interessent. Aliquot tamen perturbationes militares inter regnum suum, in Mauretania, Iudaea, et Britannia fiebant, sed nulla esse gravis habita est. Perturbatio in Britannia cum aedificatione Valli Antonini evenit.
Cum uxore sua, Faustina, duo filios et duas filias habuit. Tres ex eis ante regnum suum mortui sunt, sed Faustinam minorem Marcus Aurelius in matrimonium duxit. Inter tertium annum regni sui mortua est, et Antoninus alimentarium pro orbis instituit.
Antoninus anno 161 "cum Alpinum caseum in cena edisset avidius, nocte reiectavit atque alia die febre commotus est;" sic die 7 Martii mortuus est, et a Marco Aurelio successus.

Lucius Apuleius Madaurensis (anno circiter 125 Madaurae in provincia Africae natus, anno circiter 180 mortuus), scriptor, philosophus, orator. Neque umquam negavit se Africanum, rectius "Seminumidam et Semigaetulum" esse.
Apuleium in eis esse numerandum, qui post rem publicam liberam amissam a sophistis veteribus profecti sunt, ex partibus orationum generis demonstrativi apparet, quae "Florida" inscriptae extant: 
"Floridis" cum audientes delectare vellet, hac oratione, quam ante annum 160 habuisse videtur, iocis remotis serio causam dici oportuit. Oratori itaque accusator refellendus, iudex conciliandus erat. Quamobrem omnia hic invenies, quibus niti solebat, qui causas egit. Quodsi tamen Apuleium ad sophistas illos recentiores respexisse constat, id eo efficitur, quod eruditionem ubique ostendit ingentem, scriptores omnium generum saepe repetivit, saepe digressus mores castigavit hominum, multis collationibus argumenta narratiunculisque ornavit, multos denique sales aspersit. Quae cum ita sint, dubium non est, quin Apuleius hoc tanto ornatu non eis tantum, qui in foro se audirent, sed ceteris etiam, quos se lecturos speraret, placere voluerit.

Agnus Dei est cantus, qui in missa peragitur, dum sacerdos frangit panem. Etiam litaniae his supplicationibus terminantur.
Verbum ex libris biblicis et Veteris et Novi Testamenti sumptum est.
Agnus Dei (vel Graece ) est imago antiquitus in ecclesia diffusa Iesum Christum significans. Tamquam agnus paschalis vexillo victoriae ornatus Christum post resurrectionem significat. Saepe in arte Christiana et in scientia heraldica invenitur.
Verba huius hymni sunt:

Ave Maria est antiquissima prex Mariae, matri Iesu, dicata, quae verba ex sacris scripturis sumpta sunt. Prima verba, "Ave, gratia plena, Dominus tecum," accurate sumpta sunt ex Evangelio secundum Lucam, Luca 1:28, cum Angelus Gabriel salutat Mariam, portans notitiam incarnationis Verbi in utero.
Verba "Benedicta tu inter mulieres, et benedictus fructus ventris tui" sunt sumpta ab eodem Evangelio, Luca 1:42, ubi Sancta Elisabeth salutat Mariam.
Terminatio scripta est ab ecclesia, intercessionem Mariae petendi causa.
Oratio "Ave Maria" praecipuam Rosarii Mariae partem format.

Ave verum corpus est hymnus fere saeculi 14, quem Wolfgangus Amadeus Mozart et alii compositores in musica ornaverunt.
Verba huius hymni sunt:

