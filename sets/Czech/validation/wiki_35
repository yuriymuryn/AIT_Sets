Rychlost je charakteristika pohybu, která nám sděluje, jakým způsobem se mění poloha tělesa (hmotného bodu) v čase.
Rychlost je vektorová fyzikální veličina, neboť udává jak velikost změny, tak i její směr.
Pokud dva běžci závodí na stejné trati, pak se pohybují po stejné trajektorii a po skončení závodu mají za sebou také stejnou dráhu. Pokud však jeden ze závodníků doběhne do cíle dříve, nebudou pohyby obou závodníků stejné. Závodníci urazí tedy danou dráhu v rozdílném čase. Veličina charakterizující rozdíl v těchto pohybech je právě rychlost.
Rozlišuje se rychlost okamžitá a průměrná.
Pokud není uvedeno jinak, označuje rychlost časovou změnu polohy při mechanickém pohybu. Obecněji se rychlost používá pro označení časové změny jakéhokoliv pohybu (např. rychlost chemické reakce, rychlost společenských změn apod.).
Časová změna rychlosti se nazývá zrychlení, záporné zrychlení se nazývá zpomalení; obě veličiny vyjadřuji změnu resp. přírůstek či úbytek okamžité rychlosti v nekonečně krátkém čase (jedná se o druhou derivaci dráhy podle času).
Od okamžité rychlosti se "průměrná rychlost" liší tak, že je definována jako celková vzdálenost uražená za určitý čas. Např. pokud je vzdálenost 80 kilometrů ujetá za 1 hodinu, pak je průměrná rychlost 80 kilometrů za hodinu. Podobně, pokud je 320 kilometrů ujeto za 4 hodiny, je průměrná rychlost opět 80 kilometrů za hodinu. Pokud je vzdálenost v kilometrech (km) vydělena časem v hodinách (h), výsledkem jsou kilometry za hodinu (km/h). Průměrná rychlost nepopisuje změny rychlosti, které mohly nastat v kratších časových intervalech (protože průměrná rychlost je celková vzdálenost dělená celkovým časem cesty). Takže průměrná rychlost se značně liší od okamžité rychlosti. Průměrná rychlost se vypočítá:
nebo exaktněji
Okamžitá rychlost je rychlost v daném časovém okamžiku. Jelikož je časový okamžik nekonečně krátký, vypočte se okamžitá rychlost jako první derivace dráhy podle času, tedy limitním přechodem od průměrné rychlosti:
Při pohybu po kružnici se k vyjádření rychlosti používají dvě různé veličiny – obvodová rychlost a úhlová rychlost, které se odlišují rozměrem i jednotkami.
Mezi obvodovou a úhlovou rychlostí platí vztah
kde "ω" je úhlová rychlost, "r" je poloměr kružnice. Ve vektorovém vyjádření:
Tento vztah je speciálním případem vektorového vyjádření úhlové rychlosti.
Při určování rychlosti v relativistické mechanice se postupuje podobně jako u klasické (nerelativistické) rychlosti.
Pro hmotný bod, který se pohybuje prostorem, lze rychlost ve vztažné soustavě "S" vyjádřit složkami
Ve vztažné soustavě "S' " budou složky rychlosti formula_10 tohoto hmotného bodu vůči soustavě "S' " mít následující složky
Toto vyjádření je stejné jako v klasické mechanice. Rozdíl však spočívá v tom, že jednotlivé souřadnice (prostorové i časové) se v teorii relativity transformují odlišně než v klasické fyzice.
Předpokládejme, že soustava "S' " se vůči soustavě "S" pohybuje konstantní rychlostí formula_14, Přičemž pohyb probíhá podél os "x", "x' ", které vzájemně splývají.
Složky rychlosti formula_10 lze vyjádřit prostřednictvím speciální Lorentzovy transformace. Jejich diferencováním dostaneme
Dosazením dostaneme transformační vztahy pro složky relativistické rychlosti
Tyto vztahy představují relativistickou transformaci rychlosti.
Pro malá formula_14 ve srovnání s rychlostí světla formula_24, tzn. formula_25, přechází tyto vztahy ve vztahy pro klasickou (nerelativistickou) transformaci rychlosti
Vyjádření rychlosti v soustavě "S" prostřednictvím složek rychlosti v soustavě "S' " získáme záměnou čárkovaných a nečárkovaných veličin a záměnou znaménka u rychlosti formula_14, tzn.
Jedním z důsledků uvedených transformačních vztahů je skutečnost, že rychlost světelného paprsku bude ve všech inerciálních vztažných soustavách stejná, což odpovídá druhému postulátu speciální teorie relativity. Máme-li totiž v soustavě "S" světelný paprsek pohybující se rychlostí světla formula_24 ve směru osy "x", tzn. formula_34, dostaneme pro rychlost stejného paprsku v soustavě "S' "
Dalším z důsledků těchto transformačních vztahů je také skutečnost, že pokud je rychlost v menší než rychlost světla formula_24, bude menší než rychlost světla ve všech inerciálních vztažných soustavách. Např. pokud se v soustavě "S' " pohybuje hmotný bod rychlostí formula_37 ve směru osy "x" a samotná soustava "S' " se pohybuje vzhledem k soustavě "S" rychlostí formula_38 ve stejném směru, byla by podle klasické mechaniky rychlost pohybu hmotného bodu v soustavě "S" rovna formula_39, což je rychlost vyšší než rychlost světla formula_24. Relativistická mechanika však dojde k hodnotě formula_41.
Rychlost formula_14 vzhledem k rychlosti světla formula_24 se označuje za podsvětelnou, je-li formula_44, světelnou (rychlost světla), je-li formula_45, nebo nadsvětelnou při formula_46.

Zrychlení (akcelerace) je charakteristika pohybu, která popisuje, jakým způsobem se mění rychlost tělesa (hmotného bodu) v čase.
Zrychlení je vektorová fyzikální veličina, neboť udává jak velikost změny, tak i její směr.
Lze určit okamžité zrychlení a průměrné zrychlení.
Zrychlení lze určit jako derivaci rychlosti podle času.
Pokud není uvedeno jinak, označuje zrychlení časovou změnu rychlosti mechanického pohybu. Obecněji se zrychlení používá pro označení změny rychlosti jakéhokoliv pohybu (např. změna rychlosti chemické reakce, změna rychlosti společenských změn apod.).
Jestliže zrychlení směřuje proti směru pohybu, pak bývá označováno jako zpomalení (retardace, decelerace).
Mějme dva běžce závodící na stejné trati, tedy se pohybují po stejné trajektorii. Tito dva běžci nechť vyběhnou ve stejný okamžik a do cíle dorazí také současně. Lze tedy říci, že průměrná rychlost obou běžců byla stejná. Pokud však v komentáři k závodu uslyšíme, že v půli tratě vedl jeden z běžců, pak pohyby obou závodníků určitě nebyly stejné. První závodník běžel první polovinu tratě rychleji než druhý (a byl tedy v polovině dráhy dříve), zatímco druhý závodník běžel rychleji ve druhé polovině tratě a to tak, že do cíle dorazili současně. V polovině tratě tedy došlo k nějaké změně. Druhý závodník totiž zrychlil, tj. změnil svou rychlost (případně první závodník mohl zpomalit, tj. negativně změnit svoji rychlost). Charakteristikou této změny je právě zrychlení.
Okamžité zrychlení je zrychlení v daném časovém okamžiku. Jelikož je časový okamžik nekonečně krátký, vypočte se okamžité zrychlení jako první derivace rychlosti podle času, tzn.
Průměrné zrychlení je zrychlení, které se určí jako podíl změny rychlosti formula_5 za daný časový interval formula_6 a tohoto časového intervalu, tzn.
Při křivočarém pohybu je výhodné rozložit zrychlení do směru pohybu, tzn. do směru tečny k trajektorii, a do směru kolmého k pohybu, tzn. do směru normály k trajektorii. Hovoříme pak o tečném zrychlení a normálovém (také dostředivém) zrychlení.
Tečné zrychlení formula_8 a normálové zrychlení formula_9 představují rozklad vektoru zrychlení formula_1. Platí tedy vztah
Pro velikost zrychlení pak platí
V případě formula_13 probíhá pohyb po křivce rovnoměrným pohybem. Příkladem takového pohybu může být rovnoměrný pohyb po kružnici nebo rovnoměrný přímočarý pohyb.
V případě formula_14 probíhá pohyb po křivce se zrychlením formula_15. Pohyb v takovém případě není vychylován z tečného směru, tedy ze směru přímky, a jedná se tedy o přímočarý (i když obecně nerovnoměrný) pohyb. Jedná se také o jediný případ, kdy má zrychlení stejný směr jako rychlost.
Čím je objekt menší, tím větší zrychlení může vydržet. Malá zvířata dokáží vyvinout zrychlení až 100-násobků normálního tíhového zrychlení (tzv. přetížení). Pro organismus člověka je přetížení jednotek G velkou zátěží a přetížení 20 G je často smrtelné.

Kruhová rychlost (u Země při povrchu mluvíme o 1. kosmické rychlosti) je rychlost, kterou se pohybuje po kruhové dráze kolem centrálního tělesa v dané výši těleso zanedbatelně malé hmotnosti.
Velikost kruhové rychlosti formula_1 závisí na hmotnosti "M" (respektive gravitačním parametru formula_2) centrálního tělesa a na poloměru kruhové dráhy formula_3 podle vztahu
kde G je gravitační konstanta.
Kruhová rychlost tedy nepřímo úměrně závisí na odmocnině vzdálenosti. V tabulce vpravo jsou uvedeny hodnoty kruhové rychlosti pro různé výšky kruhových drah v gravitačním poli Země, v následující tabulce kruhové rychlosti přepočítané na povrch (resp. u plynných obrů horní hranici mraků a u Slunce na hranici fotosféry – označeno hvězdičkou) u některých těles sluneční soustavy.

