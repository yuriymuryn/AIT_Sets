Vrh vodorovný je pohyb tělesa v tíhovém poli, při kterém počáteční rychlost tělesa má směr kolmý ke směru tíhového zrychlení.
Vodorovný vrh je složený pohyb - pohyb vrženého tělesa vodorovným směrem a volný pád tělesa. Vodorovný vrh je speciálním případem šikmého vrhu.
Pokud vrh probíhá ve vakuu a uvažujeme-li pouze homogenní tíhové pole (např. reálný případ vrhů relativně malou rychlostí v malých výškách nad povrchem astronomických těles bez atmosféry), je trajektorií část paraboly s vrcholem v místě hodu.
Souřadnice bodu "B", ve kterém se těleso ocitne za dobu "t" 
Délka vrhu
Rychlost v okamžiku dopadu
Čas letu
kde je formula_6 počáteční rychlost, formula_7 čas, formula_8 výška vrhu a formula_9 tíhové zrychlení.

Vrh šikmý je pohyb tělesa v tíhovém poli, při kterém počáteční rychlost svírá s horizontem nenulový elevační úhel.
Při kladném elevačním úhlu (0° < "α" < 90°) se jedná o vrh šikmý vzhůru, při záporném (−90° < "α" < 0°) o vrh šikmý dolů (při nulovém elevačním úhlu se jedná o vrh vodorovný).
Pokud vrh probíhá ve vakuu a uvažujeme-li pouze homogenní tíhové pole (např. reálný případ vrhů relativně malou rychlostí v malých výškách nad povrchem astronomických těles bez atmosféry), pohybuje se těleso po parabole, ve vzduchu (tzn. s nezanedbatelným odporem vzduchu) po tzv. balistické křivce.
Předpokládejme, že těleso má počáteční rychlost "v" svírající s vodorovným směrem elevační úhel "α". Následný pohyb (ve vakuu, resp. při zanedbání odporu vzduchu) se skládá z rovnoměrného přímočarého pohybu touto rychlostí v původním směru (tímto směrem položíme osu "x") a z volného pádu (tedy rovnoměrně zrychleného pohybu) ve směru tíhového zrychlení "g", který lze ztotožnit s pohybem ve směru osy "y". Ve směru osy "z" tedy pohyb neprobíhá (trajektorií tedy bude rovinná křivka).
Proto platí:
Vyloučením času formula_3 a přesunem počátku soustavy souřadnic do bodu formula_4 získáme rovnici trajektorie šikmého vrhu:
Pro vrh šikmý vzhůru lze z této rovnice určit maximální dosaženou výšku:
a délku vrhu (tedy vzdálenost, po které těleso klesne do původní výšky), neboli "dostřel":
Z rovnic vyplývá, že maximální výšky vrhu lze dosáhnout pod úhlem 90° a největšího dostřelu pod úhlem 45°.
Všechny trajektorie šikmých vrhů stejnou rychlostí formula_12 pod různými elevačními úhly formula_23 vytváří množinu trajektorií, jejichž obálkou je křivka zvaná ochranná parabola. Body za ochrannou parabolou nemohou být při rychlosti vrhu formula_12 zasaženy.
Rovnici ochranné paraboly lze odvodit z rovnice trajektorie šikmého vrhu. Tu lze upravit do tohoto tvaru:
Na tuto rovnici lze pohlížet jako na kvadratickou rovnici pro proměnnou formula_26. Body ležící na ochranné parabole mohou být zasaženy pouze pod jedním elevačním úhlem formula_23. Hledáme tedy body, pro které bude mít tato rovnice právě jedno řešení, její diskriminant tedy bude roven nule:
Po úpravě získáme rovnici ochranné paraboly:
Při pohybu v prostředí s nezanedbatelným odporem opisuje vržené těleso (projektil) asymetrickou balistickou křivku, u které je délka vrhu kratší než u pohybu při zanedbání odporu vzduchu. Matematické modely závisejí na způsobu popisu sil odporu prostředí.
Odporové síly také silně závisejí na geometrickém tvaru projektilu. Při nesymetrickém tvaru vzhledem ke směru pohybu je navíc nutno uvažovat příčné silové působení dynamického vztlaku), který souvisí s rozdíly tlaku v prostředí na různých stranách tělesa způsobenými rozdílnou rychlostí obtékání podle Bernoulliovy rovnice.
Pro případy, kdy sice lze zanedbat odpor prostředí, ale gravitační pole již nelze považovat po celé dráze pohybu za homogenní (tedy vrhy velkou rychlostí nebo ve vzdálenostech srovnatelných s rozměry astronomického tělesa, které je hlavním zdrojem gravitačního pole), je vhodným přiblížením pohyb v centrálním gravitačním poli kolem hmotného středu takového tělesa. Při nezanedbatelné hmotnosti vrženého tělesa se pak hovoří o Keplerově úloze.

Mgr. Vladimír Blucha (* 6. července 1931 Mokré Lazce u Opavy) je český historik, geograf, kronikář, vlastivědný pracovník a pedagog, který napsal řadu článků a několik knih o historii Krnova.
Německé úřady ve vládním obvodě Opava v Sudetech ho v roce 1938 přejmenovaly z "Vladimíra" na "Waldemara". Na konci války, když přišla do Mokrých Lazců fronta, úplně vyhořel pronajatý domek, ve kterém Bluchovi bydleli. Tak se v červnu 1945 usadili v pohraničí v Krnově. Vladimír Blucha maturoval v roce 1950 na krnovském gymnáziu. Druhou maturitu vykonal v roce 1957 a tím získal kvalifikaci jako učitel pro 1.–5. postupný ročník. Po základní vojenské službě pracoval na ONV v Krnově, kde byl až do roku 1960 inspektorem pro kulturu. Poté dálkově vystudoval Pedagogický institut v Ostravě, obory matematika a zeměpis. V letech 1960–1970 učil na 1. ZDŠ na Dvořákově okruhu 2 a od roku 1970 do roku 1990 učil na 3. ZDŠ na Opavské ulici. Od srpna 1990 byl vedoucím Okresního pedagogického střediska v Nových Heřminovech. V letech 1965–1969 a v letech 1990–2000 byl kronikářem města Krnova. Jeho články vychází v různých novinách a časopisech. Je čestným členem Matice slezské a byl předsedou jejího krnovského odboru. Je členem Čs. společnosti geografické, Čs. společnosti archeologické a České numismatické společnosti. Je ženatý a má dceru RNDr. Lenku Bucherovou-Fišerovou (* 1964, roz. Bluchovou), Ph.D., která je vysokoškolskou učitelkou a překladatelkou chemické angličtiny.
Nejznámější je jeho kniha "Velký požár" (2002). Žánr Velkého požáru by se dal nazvat „historický obraz“, jednotlivé kapitoly, popisující příběh jednotlivých Krnovanů v jednom zajímavém historickém období, se skládají v celkový obraz tohoto období. Kniha tak připomíná např. obrazy Hieronyma Bosche, na kterých sledujeme jednotlivé drobné scény, které dohromady tvoří zvláštní atmosféru celého výjevu.

