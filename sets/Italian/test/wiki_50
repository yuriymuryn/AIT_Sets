La seconda stagione della serie televisiva Outlander, composta da 13 episodi, è stata trasmessa sul canale statunitense Starz dal 9 aprile al 9 luglio 2016.
In Italia, la stagione è andata in onda sul canale satellitare Fox Life dal 9 giugno al 25 agosto 2016.
Il cast principale di questa stagione è formato da Caitriona Balfe, Sam Heughan, Tobias Menzies, Duncan Lacroix, Dominique Pinon, Stanley Weber, Graham McTavish, Lotte Verbeek, Gary Lewis, Nell Hudson, Laura Donnelly, Steven Cree, Clive Russell, Stephen Walters, Grant O'Rourke, Richard Rankin, Sophie Skelton, Andrew Gower, Rosie Day, con Frances de la Tour e Simon Callow.
Claire si ritrova con suo grande dispiacere nuovamente nel 1948 vicino al cerchio di pietre di Craigh Na Dun. Soccorsa da un automobilista, viene portata all'ospedale di Inverness, dove viene curata e dove incontra il marito Frank Randall. I due si trasferiscono poi presso l'abitazione del reverendo Wakefield, dove la donna racconta al marito tutto quello che le è capitato negli ultimi due anni, da quando è stata portata indietro nel tempo al XVIII secolo, confessandogli di essere innamorata di Jamie Fraser, ormai morto da circa due secoli, e di aspettare un figlio da lui. Frank è dapprima sconvolto per la gravidanza di Claire, poi, consigliato dal reverendo Wakefield, accetta di farsi carico della moglie e del figlio, e i due trovano un accordo per il futuro. Poiché a Frank è stata offerta una cattedra all'università di Harvard a Boston, la coppia parte per gli Stati Uniti. All'arrivo, quando Claire scende la scaletta dell'aereo, l'azione si sposta nel 1745, con la donna che scende l'ultimo gradino della passerella della nave che l'ha portata con Jamie a Le Havre.
Tutta l'attenzione di Jamie e Claire è concentrata ad evitare la sconfitta scozzese nella battaglia dell'aprile del 1746 a Culloden, a seguito della quale gli inglesi, per vendetta, distrussero la cultura delle Highlands scozzesi. Il loro obiettivo è quindi fermare l'insurrezione giacobita in Francia prima che il giovane pretendente Carlo Stuart salpi per la Scozia. Per scoprire dove i giacobiti si procurino i soldi e le armi, e bloccare i loro piani, incontrano Jared, cugino di Jamie, che fa loro conoscere i capi giacobiti prima di partire per le Indie Occidentali e lasciare a Jamie la gestione dei suoi affari in Francia e la casa di Parigi.
Mentre Claire sta facendo una passeggiata al porto, arriva una nave dalla quale sbarcano due malati gravi. La donna riconosce subito i sintomi del vaiolo, dal quale lei è immune in quanto vaccinata, e le autorità portuali fanno bruciare la nave con tutto il suo carico. Il Conte di Saint-Germain, proprietario della nave, giura che si vendicherà di Jamie e Claire per i soldi persi.
Nel 1744 Claire e Jamie si sono stabiliti a Parigi, lavorando come copertura per il cugino Jared ma in realtà cercando di sventare la rivolta Giacobita. Jared organizza per Jamie un incontro con il Principe Carlo Stuart in persona, ma Jamie non riesce a dissuaderlo dalla corsa al trono Inglese per suo padre. Claire riesce ad ottenere un invito al Palazzo di Versailles, dove spera di incontrare Re Luigi XV di Francia e impedirgli di finanziare la causa degli Stuart. I Frasers fanno colpo e vengono ricongiunti al Duca di Sandringham. Claire è sconvolta dall'apprendere che Randall è ancora vivo e non è sicura di dirlo a Jamie.
Jamie prosegue con il piano di impedire la ribellione del popolo delle Highlands. Di giorno oltre a dover portare a termine i suoi doveri per il commercio di vino di suo zio, intrattiene relazioni amichevoli e a carattere politico con il ministro delle finanze francesi, Monsieur Duverney. Di notte si ritrova a dover ascoltare le lamentale del Principe Charles Stuart (Figlio del Re pretendente al trono) per non aver ancora avuto la possibilità di incontrare il suddetto Ministro.
Nel frattempo Claire realizza di non poter aiutare granché Jamie nei suoi incontri e sentendosi inutile inizia a recarsi a l'Hôpital des Anges come volontaria per mettere al servizio del prossimo le sue capacità di infermiera. E proprio presso questa istituzione benefica che incontra Madre Hildegard, la direttrice appassionata di musica classica.
Claire confessa a Murtagh di aver scoperto che Black Jack Randall è vivo. Murtagh consiglia a Claire di non rivelare a Jamie questa informazione, poiché sebbene stia vivendo nella menzogna, lo sta facendo per salvargli la vita. Infatti se Jamie lo sapesse probabilmente partirebbe per la Scozia in cerca di vendetta con ancora una taglia sulla sua testa.
Nella speranza che Monsieur Duverney riesca a fiutare un pessimo affare quando ci sbatte il naso, Jamie organizza l'incontro tra lui e il Principe Charles. L'incontro non va come Jamie si aspetta: il Principe Charles rivela per la prima volta davanti a Jamie di possedere già altri importanti finanziatori nel Regno Unito e promette a Duverney un'alleanza Inghilterra - Francia che cambierebbe il mondo. Il ministro delle finanze chiede prove dei finanziatori e si considera impegnato a presentare l'affare al Re di Francia.
Jamie rientra a casa consapevole di aver fallito questa prima battaglia. Cerca sua moglie per decidere il da farsi e per essere confortato ma Claire trascorre tutta la notte e tutto il giorno successivo all'Hôpital des Anges. Al suo rientro a casa, realizza che suo marito non è poi tanto felice come lei si aspettava sarebbe stato e discutono. Jamie sostiene che il suo nuovo impegno oltre ad essere pericoloso per il bambino, occupa Claire più del necessario togliendole tempo nel suo ruolo di moglie. Vorrebbe che sua moglie fosse presente quando lui ne ha bisogno, soprattutto in un progetto tanto delicato e pericoloso. Le ricorda che il motivo per cui si trovano a Parigi è sabotare la ribellione, e il lavoro caritatevole di Claire non è di aiuto alla causa.
Dal suo canto Claire sostiene che, nonostante le dispiaccia che tutto il peso del piano di sabotaggio sia ricaduto sulle spalle di suo marito, in realtà non sono molte le cose che può fare per aiutarlo: certamente non può accompagnarlo a Versailles nei suoi incontri pomeridiani con Monsieur Duverney e sicuramente non può accompagnarlo durante le sue serate con il Principe Charles al bordello Maison Elise. Sostiene di aver necessità di sentire un senso di appagamento e uno scopo nella vita.
Jamie non accetta il nuovo impegno di Claire e la tiene a distanza. Durante la notte, al bordello mentre beve infelice sorprende un bambino, servo presso Maison Elise, a rubare ai facoltosi clienti; Pensando che possa essergli di aiuto lo avvicina e gli propone un lavoro.
Il bambino, di nome Fergus, viene portato a casa di Jamie, lavato, vestito e gli viene chiesto di rubare la corrispondenza del principe Charles, consegnarla a Jamie in modo che la ricopi, e poi rimetterla al suo posto prima che il principe se ne accorga. Così accade fino al momento in cui Jamie realizza che la corrispondenza è totalmente in codice e che spesso i codici gli sono indecifrabili poiché in linguaggio musicale.
Murtagh suggerisce a Jamie di recarsi presso l'Hôpital des Anges poiché sua moglie negli ultimi tempi si è fatta un'amica che può aiutarli a decifrare il messaggio. Jamie vi si reca e con l'appoggio di Claire convince Madre Hildegard ad aiutarli con lo spartito.
Con l'aiuto di Madre Hildegard finalmente riescono a decifrare il messaggio ricevuto dal Principe Charles nel quale si informa il principe del successo ottenuto nei negoziati con gli alleati inglesi che vogliono contribuire alla causa e che 40.000 sterline saranno messe a disposizione. La persona che scrive il messaggio informa il principe del suo arrivo a Parigi per la fine del mese per poi firmarsi con una “S”.
Jamie, Claire e Murtagh sono consapevoli che una tale somma di denaro non è sufficiente a finanziare un'intera guerra, ma sanno anche che può bastare a convincere il Re di Francia e Monsieur Duverney che i Giacobiti hanno qualche possibilità di successo. Intuiscono che il mittente della lettera è il Duca di Sandringham e capiscono che il Duca sta puntando su entrambe le parti: I giacobiti e l'esercito inglese, contro e a favore della restaurazione degli Stuart al trono.
Claire e Jamie sanno che se riuscissero a convincere il Duca di Sandringham che investire a favore della restaurazione degli Stuart è un pessimo affare, potrebbero riuscire ad impedire che la ribellione si realizzi e quindi a salvare gli scozzesi dall'eventualità che la loro cultura, lingua, tradizioni vengano sterminate dall'esercito inglese per sempre.
Ma appena Claire e Murtagh realizzano che Jamie dovrà incontrare il Duca di Sandringham, sanno che il loro piccolo segreto su Randall sta per essere rivelato.
Claire racconta finalmente a Jamie di Randall e la possibilità di vendicarsi rinvigorisce il giovane. Claire sospetta che il Conte di Saint-Germain sia il responsabile di un attentato alla sua vita, nel frattempo lei e Jamie organizzano una grande cena per mettere in cattiva luce il principe Carlo e la sua causa agli occhi del Duca. Murtagh, Claire e la giovane Mary Hawkins vengono aggrediti sulla strada del ritorno e Mary viene violentata. Una volta giunti a casa la cena procede come pianificato e Mary viene portata di nascosto ai piani di sopra mentre Claire si unisce agli invitati, fino a quando un malinteso scatena una rissa, in cui interverranno addirittura i gendarmi. Il Principe se ne va col Conte. 
La cena disastrosa ha effettivamente scoraggiato l'investimento del Duca sul Principe Carlo, ma questi ne trova un sostituto nel nemico di Jamie, il Conte di Saint-Germain. Il Principe Carlo mette in affari Jamie e Saint-Germain, con loro rammarico. Cercando di preservare la discendenza di Frank, Claire sabota la relazione che sta sbocciando tra Mary Hawkins ed Alex Randall, convinta che debba essere il fratello di questi a sposare un giorno la ragazza. È proprio Randall a comparire improvvisamente a Versailles e Jamie lo sfida quindi a duello. Jamie so adira molto quando Claire lo costringe a giurare che non farà del male a Randall fino all'anno successivo, data del concepimento del bambino con Mary, il diretto ascendente di Frank stesso.
Jamie racconta a Murtagh la verità sulla storia di Claire. Questa usa le sue conoscenze mediche per provocare sintomi simili a quelli del vaiolo sugli uomini di Saint-Germain, per sabotarne il carico che procurerebbe gli incassi per i Giacobiti. Tuttavia fallito questo piano Jamie e Murtagh organizzano un'imboscata per rubare il carico di vino del Conte, distruggendo le speranze di Carlo. Il destino porta nuovamente Jamie e Randall faccia a faccia e Claire arriva giusto in tempo per vederlo duellare. Mentre Jamie colpisce Randall e i gendarmi arrivano per arrestarli, Claire incinta collassa, sanguinando copiosamente.
La bambina di Claire e Jamie è nata morta e Claire, distrutta dal dolore fisico e morale, muore quasi di febbre. Mentre Jamie è tenuto nella prigione della Bastille, Claire scipre il motivo per cui egli ha duellato con Randall, nonostante la promessa fattale: Jamie ha sorpreso il capitano Inglese mentre violentava Fergus. Claire decide quindi di cercare di ottenere la grazia del re, che la costringe a decidere il destino di Mastro Raymond e del Conte Saint-Germain, sospettati di stregoneria. Lei escogita un modo per cercare di salvare entrambi, ma Raymond capendo che il Re non si sarebbe accontentato senza morti, avvelena con un trucco il Conte. Infine Claire si presta ad un rapporto sessuale con il Re in cambio della libertà definitiva di Jamie, anche dalle autorità Inglesi. Quando egli torna a casa i due si riconciliano e fanno visita alla tomba della loro bimba, chiamata Faith, prima di ripartire alla volta della Scozia finalmente.
In Scozia, dopo un breve periodo di pace trascorso nell'ambiente familiare e felice di Lallybrooch, Jamie si trova costretto a sostenere la rivolta Giacobita, ormai giunta alle porte. Lui e Claire cercano un appoggio militare dal nonno di lui, Lord Lovat, e si ricongiungono inaspettatamente a Colum e Laoghaire. Colum spera di scoraggiare la partecipazione dei maggiori clan, come quello di Lovat, alla rivolta, che è certo fallirà. Laoghaire implora Claire di perdonarla e più tardi accetta di aiutare lei e Jamie a manipolare il figlio di Lovat, che ha una chiara cotta per la giovane serva. Giocando su entrambi i fronti, Lovat promette la pace a Colum, ma invia al figlio partito con Jamie alcune truppe come rinforzi.
Claire e Jamie si ricongiungono con Angus, Rupert e Dougal. Mentre Jamie e Murtagh tentano di allenare gli uomini di Lovat, che sono solo semplici contadini per niente addestrati a combattere, l'accampamento militare ricorda a Claire le sue traumatiche esperienze durante la Seconda guerra mondiale. Più tardi lei e Jamie obbligheranno un esploratore Inglese, William Grey, a rivelare informazioni di vitale importanza riguardo l'esercito Inglese, ormai vicino.
Jamie e l'esercito Giacobita intraprendono la loro prima battaglia contro gli Inglesi a Prestonpans. Sorprendendo gli avversari nella nebbia mattutina, gli Highlanders ne escono vincitori, ma Angus muore poco dopo a causa di lesioni interne.
Quando Claire, Jamie e gli altri sono circondati dalle Giubbe rosse, Claire finge di essere un ostaggio Inglese così che Dougal possa negoziare la loro salvezza. Presa in custodia Claire si ritrova faccia a faccia con il Duca di Sandringham e Mary Hawkins, che si scopre esserne la figlioccia. Durante il suo soggiorno lì Claire riconosce anche il valletto di Sandringham, Danton, come uno degli uomini che avevano assalito lei e Mary a Parigi. Sandringham ha intenzione di attirare con l'inganno "Jamie il Rosso" per salvare Claire e consegnarli così entrambi alle Giubbe rosse. Più avanti, Jamie and Murtagh entrano di soppiatto nel castello, anche grazie all'aiuto di Mary, la quale una volta appresa la sua identità, uccide Danton, mentre Murtagh decapita Sandringham, reale mandante, onorando la promessa fatta a Claire e Mary di vendicare la loro aggressione di Parigi.
Claire incontra a Inverness Mary che sta curando l'innamorato Alex Randall, che è in fin di vita e che rimane il fratello buono del terribile capitano Randall. Anche il Capitano Jonathan Randall giunge al capezzale del fratello e si dispera per le sue condizioni. Chiede a Claire di aiutarlo almeno a non soffrire e Claire acconsente in cambio di una soffiata su dove si sia radunato l'esercito inglese. Jamie, informato, convince il consiglio degli Highlanders a sferrare un attacco a sorpresa al nemico inglese ma il tentativo sfuma e l'esercito scozzese si ritira: l'indomani si affronteranno nella brughiera di Culloden come previsto dal racconto di Claire sul futuro degli eventi e sulla futura sconfitta disastrosa per gli scozzesi.
Alex muore ma non prima di aver convinto il fratello Jonathan Randall a sposare Mary per tutelare il futuro della ragazza e del figlio che porta in grembo. 
Muore anche Colum MacKenzie non prima di chiedere a Jamie di diventare il nuovo capo alla sua morte in attesa che il figlio Hamish diventi saggio e in grado di comandare il suo popolo. Dougal suo fratello è profondamente offeso della decisione anche perché il figlio è biologicamente suo.
Nel 1968 Claire, ormai cinquantenne e rimasta vedova, va a trovare il figlio adottivo del Reverendo Wakefield, Roger, ad Inverness, proprio in occasione del funerale del Revenrendo. Sua figlia Brianna, di vent'anni, stringe molta amicizia con Roger ed effettuando con il suo aiuto delle ricerche sul passato dei suoi genitori, scopre di non essere biologicamente figlia di Frank, ma quando chiede alla madre delle spiegazioni, si rifiuta categoricamente di credere al suo racconto del viaggio nel tempo.
Nel frattempo, Brianna conosce l'attivista per l'Indipendenza della Scozia Gillian Edgars, che Claire riconoscerà presto come Geillis Duncan. 
Il giorno della Battaglia di Culloden nel 1746, Jamie insiste che Claire si metta in salvo tornando indietro attraverso il cerchio di pietre a Craigh na Dun, soprattutto avendo capito che la moglie è nuovamente incinta. 
Sempre nel 1968, Claire scopre che Roger è un discendente diretto del bambino di Geillis e Dougal. Una volta capite le intenzioni della ragazza di andare volontariamente nel passato, per prevenire la morte di Geillis, Claire con al seguito una Brianna molto scettica e Roger, tenta di imperirle di viaggiare indietro nel tempo attraverso le pietre, o quanto meno di avvertirla di prestare attenzione nel passato. I tre arrivano però troppo tardi, ma vedendo con i propri occhi Gillian scomparire attraverso la pietra Brianna si convince che sua madre le abbia raccontato la verità. 
Poco dopo Roger rivela a Claire di aver fatto un'ulteriore scoperta mentre aiutava Brianna: Jamie non è morto a Culloden.

