La paradisea dal becco a falce minore (Epimachus meyeri (Finsch & Meyer, 1885)) è un uccello passeriforme della famiglia Paradisaeidae.
Misura circa 49-52 cm di lunghezza, per 140-310 g di peso: nei maschi, a queste misure vanno aggiunti circa 40 cm spettanti alle lunghe penne centrali della coda.
A prima vista, questi uccelli possono ricordare delle nettarinie in formato gigante, per via del lungo becco ricurvo, del piumaggio che nei maschi assume sgargianti riflessi metallici e della lunga coda.
Come osservabile in quasi tutti gli uccelli del paradiso, anche la paradisea dal becco a falce minore presenta un marcato dicromatismo sessuale: le femmine, infatti, presentano fronte e vertice di colore bruno-arancio, spalle, ali, dorso e coda di color grigio-oliva, guance e gola nerastre e petto, ventre e sottocoda di colore bianco-grigiastro con le singole penne orlate di nero, a dare un aspetto a scaglie. I maschi, invece, sono di colore nero con sfumature metalliche purpuree e verde-azzurre su testa, ali, dorso e coda, mentre il petto ed il ventre sono grigio-olivastri e le lunghe e filamentose penne dei fianchi sono bianche: su fronte, vertice, nuca e groppa, lungo la spina dorsale, sono presenti delle aree bluastre. in ambedue i sessi gli occhi sono grigio-azzurri, mentre becco e zampe sono neri.
Si tratta di uccelli solitari e dalle abitudini diurne, molto schivi e riservati, che passano la maggior parte del tempo nella media e alta canopia alla ricerca di cibo. Nonostante la taglia rispettabile, risulta piuttosto difficile avvistarli nella volta della foresta: più facile è invece udire il richiamo crepitante dei maschi, che può ricordare il suono di una mitragliatrice.
La dieta di questi animali si compone in misura quasi uguale di frutta (specialmente drupe) e piccoli animali, come insetti, ragni, millepiedi ed altri invertebrati, oltre che piccoli vertebrati.
Il periodo degli amori si estende fra aprile e gennaio: la specie è poligina, coi maschi che si esibiscono in "lek" per attrarre quante più femmine possibile.
Il corteggiamento ricorda molto quello dell'affine paradisea dal becco a falce maggiore, coi maschi che si posizionano su pali o alberi morti e disponendosi in orizzontale con le penne ventrali ben spiegate ondeggiano come aquiloni. Dopo l'accoppiamento, la femmina si allontana dal maschio (che continua ad esibirsi) e si sobbarca interamente la costruzione del nido, la cova delle due uova e le cure parentali ai nidiacei.
Questi uccelli sono endemici della Nuova Guinea, dove occupano buona parte della Cordigliera Centrale (monti Maoke, monti Bismarck e monti Owen Stanley): l"'habitat" di questa specie è rappresentato dalla foresta pluviale montana e dalla foresta nebulosa, sia primarie che secondarie, più in quota rispetto alla congenere paradisea dal becco a falce maggiore.
Se ne riconoscono tre sottospecie:
una quarta sottospecie, "Epimachus meyeri megarhynchus", viene considerata un sinonimo di "E. m. albicans".
Ne è stata osservata l'ibridazione con l'astrapia della principessa Stefania


Stern & Cie è una banca d'affari francese.
La "Maison Stern" fu fondata nel 1832 a Parigi da Antoine Jacob Stern, nipote di Salomon Rothschild ed esponente di spicco della cosiddetta "Haute Banque" dell'Ottocento.
Nel 1842 Antoine Jacob Stern si mise in società con suo fratello Léopold sotto la ragione sociale "A. J. Stern et Cie" per costituire una delle dieci maggiori banche d'affari europee, che operava soprattutto in Francia e Italia, ma anche in Inghilterra in partecipazione con i cugini che avevano fondato nel 1844 la "Stern Brothers". Fecero prestiti anche al governo del Portogallo.
Nel XX secolo la famiglia dei proprietari era azionista della Banque de France ed era una delle principali dinastie di banchieri d'affari francesi, insieme ai rami francesi dei Lazard e dei Rothschild. 
La banca non fu nazionalizzata nel 1981 e non ricevette aiuti dallo stato francese. Nel 1985 la banca fu venduta dall'ultimo discendente, Édouard Stern, a investitori libanesi, Tuttavia, una clausola del contratto di cessione prevedeva che Stern potesse conservare il diritto all'uso del cognome Stern per attività bancarie. Cosicché egli costituì una nuova struttura con un nome simile alla prima, che svolgeva attività simile ed alla quale portò molti dei suoi vecchi clienti. 
Dopo pochi anni, nel 1988, anche la seconda banca fu venduta, questa volta alla Società di banca svizzera, come filiale francese del gruppo svizzero, ma non ottenne i risultati sperati. Cosicché nel 1992 fu ceduta al finanziere Gérard Eskénazi che la fuse con la "Banque Pallas France" per creare la "Banque Pallas-Stern". Questa banca fallì nel 1995.
La prima banca prosegue la propria attività.
<references/)

I've Seen It All è un brano della cantautrice islandese Björk, estratto come singolo promozionale da "SelmaSongs", colonna sonora del film "Dancer in the Dark". La canzone è stata scritta da Björk, Sjón e Lars von Trier, regista e sceneggiatore di "Dancer in the Dark".
"I've Seen It All" parla della cecità di Selma, la protagonista del film. Esistono diverse versioni del brano: la versione dell'album, che è cantata insieme a Thom Yorke dei Radiohead, la versione proposta nel film, eseguita insieme all'attore Peter Stormare, e la versione con Björk solista, eseguita durante i tour. All'interno del film, il brano viene eseguito durante la scena in cui Selma cammina insieme a Jeff sui binari del treno.
Esistono due videoclip per questo singolo. La versione principale del video consiste in un estratto dal film "Dancer in the Dark" e mostra la scena in cui Selma e Jeff cantano sui binari del treno. La seconda versione del video è stata diretta dalla regista italiana Floria Sigismondi e si tratta di un "webeo" (un'animazione web) interattivo, realizzato per MTV, in cui Björk appare con il viso dipinto e lo spettatore può cambiare scena e effetti speciali, cliccando sul video.
Il cantautore Bonnie "Prince" Billy ha realizzato una cover di " I've Seen It All" per il suo EP "Ask Forgiveness" del 2007.

Foto non artistica scattata in Italia oltre cinquant'anni fa, rappresentante Fabrizio Casadio negli studi Rai. Autore anonimo, pubblicata all'epoca sul TV Radiocorriere.

Io l'avrei cancellata e basta in quanto curriculum, ma visto che sono passati altri wikipediani apro una procedura formale. -- 20:25, 19 mar 2016 (CET)
---- La procedura di è terminata. La discussione è chiusa. Questa procedura viene archiviata e protetta. Come da , la pagina viene cancellata. -- 00:02, 27 mar 2016 (CET).



Drepanornis Sclater, 1873 è un genere di uccelli passeriformi della famiglia Paradisaeidae.
Il nome scientifico del genere deriva dall'unione delle parole greche "δρέπανον" ("drépanon", "falce") e "ὀρνις" ("ornis", "uccello"), col significato di "uccello falce", in riferimento al lungo becco ricurvo.
Gli uccelli del paradiso dal becco a falce possono ricordare a prima vista delle nettarinie o ancor più delle false nettarinie, per l'aspetto massiccio, il lungo becco ricurvo e la coda corte, mentre le dimensioni di questi uccelli (circa 35 cm, coi maschi leggermente più grandi e massicci rispetto alle femmine) siano ben maggiori rispetto alle piccole nettarinie.
Come osservabile in quasi tutti gli uccelli del paradiso, anche in quelli dal becco a falce è presente dimorfismo sessuale: rispetto alle femmine, i maschi presentano colorazione di petto, ventre e fianchi più brillante, penne proprio dei fianchi allungate ed erettili e caruncole colorate alla base del becco più estese.
Le paradisee dal becco a falce sono endemiche della Nuova Guinea: la specie dal becco chiaro occupa buona parte della fascia costiera settentrionale dell'isola, mentre la specie dal becco scuro ne occupa sia l'estrema parte occidentale che quella orientale. Il loro "habitat" è rappresentato dalla foresta pluviale, prediligendo le aree di ricrescita e colonizzando anche i campi di taglio.
Si tratta di uccelli diurni e solitari, abitatori della canopia. Fra gli uccelli del paradiso, si tratta probabilmente delle specie più insettivore, sebbene la frutta rappresenti comunque una buona parte della loro dieta.
Come la maggior parte degli uccelli del paradiso, anche questi uccelli sono poligini, coi maschi che si esibiscono in parate molto simili a quelle delle paradisee dal becco a falce del genere "Epimachus".
La femmina, dopo l'accoppiamento, si sobbarca in completa solitudine la costruzione del nido, la cova e le cure parentali ai "pulli", che sono ciechi ed implumi alla schiusa.
Se ne conoscono due specie:
Nell'ambito della famiglia Paradisaeidae, gli uccelli del paradiso dal becco a falce formano un clade coi generi "Semioptera" e "Lophorina"-"Ptiloris". Talvolta, questi uccelli vengono ascritti al genere "Epimachus" in un proprio sottogenere, tuttavia non sembrerebbero sussistere reali legami di parentela particolarmente stretta al di là di somiglianze morfologiche superficiali.

Domenico Antonio Donbattista, , è stato un sacerdote scorranese, canonico della Basilica di San Pietro, fondatore dell'omonima biblioteca comunale e della scuola elementare a lui dedicata. Visse gran parte della sua vita sacerdotale a Roma, possessore di una ricca biblioteca (tra i testi numerosi atlanti lunari, libri illustrati, testi con legature di pregio, testi andati perduti) e di svariati telescopi e strumenti ottici (anche questi andati perduti). 
Fece parte a Scorrano dell'Accademia degli Intrepidi e a Roma dell'Accademia dell'Arcadia col nome di Laudeno. Dotato di grande cultura, fu poeta, conoscitore delle più importanti lingue classiche (latino, greco, ebraico, aramaico), astronomo, appassionato di biblioteconomia, di arte e di scienze esoteriche.
Era fratello del notaio Berardino.

