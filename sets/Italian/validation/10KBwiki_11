Joseph Duncan III nasce a Tacoma, nello stato di Washington. Duncan ha una lunga storia da predatore sessuale. All'età di 15 anni commise il suo primo crimine nella sua città, in cui stuprò un bambino di 9 anni. L'anno successivo è stato arrestato per furto d'auto. È stato in seguito mandato in una comunità dove si sottopose a sedute in cui diceva di aver violentato molti ragazzi. Nel 1980 ruba armi da fuoco a dei vicini di casa e rapisce e stupra un ragazzo di 14 anni. Proprio per questo viene arrestato e condannato a 20 anni di carcere, ma viene rilasciato nel 1994, dopo aver scontato 14 anni. Viene nuovamente arrestato nel 1996 per possesso di marijuana e rilasciato parecchie settimane più tardi con nuove restrizioni. Viene arrestato in Kansas nel 1997, dopo aver violato i termini della sua libertà vigilata; viene rilasciato il 14 luglio 2000 per buona condotta e si trasferisce a Fargo, nel Dakota del Nord.
Il 16 maggio 2005, a Coeur d'Alene, le autorità scoprirono i corpi senza vita di Brenda Groene, 40 anni, Marc McKenzie, 37 anni e del loro figlio, Slade Groene, di 13 anni. Le indagini successive portarono alla scoperta di un altro cadavere, quello dell'altro figlio, Dylan, di 9 anni, che era stato seviziato e ucciso brutalmente. Solo in seguito scoprirono che tra i membri della famiglia c'era anche Shasta Groene, di 8 anni, che era stata rapita dall'assassino. L'autopsia ha in seguito riferito che le vittime sono state colpite ripetutamente con un martello, in quanto nei corpi erano stati riscontrati dei traumi contusivi alla testa.
Sette settimane dopo, il 2 luglio 2005, in una tavola calda a Coeur d'Alene, alcune telecamere di sorveglianza hanno ripreso la piccola Shasta insieme a uno sconosciuto. Una delle cameriere e due clienti hanno riconosciuto la bambina e hanno chiamato segretamente la polizia, facendo in modo che l'uomo con cui stava non lasciasse il locale. Gli agenti della polizia arrivarono sul posto e arrestarono l'uomo, identificato come Joseph Duncan. La bambina viene portata via dalle forze dell'ordine e trasferita al Kootenai Medical Center per trattamenti medici.
Duncan, arrestato con accusa di sequestro di persona, viene condannato al carcere a vita presso una prigione federale in California, dove tuttora è imprigionato.
L'arresto di Duncan ha portato l'FBI a revisionare alcuni casi irrisolti che potrebbero essere collegati al criminale. Egli è stato sospettato di molti altri crimini verificatisi tra il 1994 e il 1997, quando era in libertà vigilata, e tra il 2000 e il 2005. Anche se è stato tenuto in disparte per questi crimini, le autorità della California e di Washington avevano prove sufficienti per dimostrare che Duncan avesse commesso quei crimini.
Di seguito vengono riportati gli altri due omicidi che ha dichiarato:
Il 4 aprile 1997, un bambino di 10 anni di nome Anthony Martinez stava giocando con i suoi amici nel giardino di casa sua a Beaumont, quando un uomo si avvicinò a loro intimandoli di aiutarlo a cercare un gatto fuggito. Dopo che i ragazzi rifiutarono, Duncan prese e trascinò a forza Martinez nella sua macchina e fuggì più veloce che poté. Dopo due settimane di ricerche, il 19 aprile è stato trovato il suo corpo nudo e in avanzato stato di decomposizione. Gli investigatori hanno affermato che il ragazzino era stato aggredito sessualmente e legato col nastro adesivo.
Duncan confessa gli omicidi di Sammiejo White, di 11 anni, e di sua sorella Carmen Cubias, di 9 anni, scomparse il 6 luglio 1996. I loro resti verranno ritrovati il 10 febbraio 1998 a Bothell.
Prima del suo arresto, nel 2004 Duncan creò un blog su Internet chiamato "The Fifth Nail" ("Il quinto chiodo"), chiamato così poiché secondo la tradizione, in aggiunta dei quattro chiodi utilizzati per crocifiggere Gesù Cristo, c'era un quinto chiodo portato poi via dai romani. Su questo blog Duncan scriveva ogni giorno tutto quello che pensava su sé stesso e sugli altri e raccontava in maniera persuasiva gli episodi quotidiani della sua vita. Subito dopo l'arresto di Duncan, il blog è stato conservato per i posteri e usato tutt'oggi dai criminologi. Ancora tutt'oggi il sito è visitabile e si può ritrovare anche nei risultati di Google.







2000-2010: The Golden Age of Consumerism è il quarto album in studio del gruppo elettronico genovese port-royal, pubblicato nel 2011 dall'etichetta americana n5MD.
L'album è un'imponente raccolta di materiale di difficile reperibilità (pubblicato originariamente in vari EP e compilation dal 2002 al 2010), corredato da tre brani inediti, a mo' di dispensa destinata a integrare, aggiornandola ai più recenti sviluppi, un'ideale cronistoria del percorso della band parallelo ai più noti capisaldi rappresentati dai suoi tre album ufficiali in studio.
Il tutto è racchiuso nei due cd pieni zeppi di musica di "2000-2010: The Golden Age Of Consumerism", equamente ripartiti tra pezzi originali e remix dalla stessa effettuati su brani di un ventaglio di artisti più o meno noti al grande pubblico e più o meno affini al consolidato profilo della band genovese.

BOSS Great Wall (traducibile in italiano: "Grande Muraglia BOSS") è una grande filamento di galassie scoperto nel 2016 utilizzando il Baryon Oscillation Spectroscopic Survey (da cui l'acronimo BOSS) dello Sloan Digital Sky Survey. Lo scopo delle osservazioni era quello di rilevare la presenza di superammassi di galassie con redshift di z compreso tra 0,43 e 0,7.
BOSS Great Wall ha un redshift di z ~ 0,47 che corrisponde ad una distanza percorsa dalla luce di circa 4,872 miliardi di anni luce (distanza comovente: 5,897 miliardi di anni luce). Tali distanze sono da considerarsi medie in quanto lo sviluppo completo del filamento copre una lunghezza di circa 1 miliardo di anni luce, e pertanto la distanza (light travel time) della struttura deve essere considerata compresa tra 4,5 e 6,4 miliardi di anni luce.
La gran parte del BOSS Great Wall è costituita da 4 superammassi di galassie contrassegnati con le lettere A, B, C e D, che nel loro complesso sono formati da 830 galassie, con una massa totale di 2 × 10 masse solari. I 4 superammassi hanno ciascuno un diametro compreso tra circa 64 e 186 Megaparsec (Mpc).
BOSS Great Wall ha dimensioni che possono competere, anche se risultano inferiori, con quelle dello Sloan Great Wall ma ha un volume totale certamente superiore. Si stima un volume complessivo di 2,4 × 10 Mpc, di cui 1,7 x 10 Mpc sono costituiti solo dai 4 superammassi di galassie.
BOSS Great Wall è stato scoperto da un gruppo di scienziati di vari paesi (H. Lietzen, E. Tempel , LJ Liivamägi , A. Montero-Dorta, M. Einasto , A. Streblyanska, C. Maraston , JA Rubiño-Martin e E. Saar) e lo studio è stato pubblicato sulla rivista Astronomy & Astrophysics.
(*) valori medi


Game Over è un videogioco sparatutto fantascientifico pubblicato nel 1987 per diversi home computer. Sviluppato e pubblicato inizialmente dalla spagnola Dinamic Software, all'estero venne pubblicato perlopiù da Imagine Software, all'epoca divenuta un'etichetta di Ocean Software.
Fu seguito nel 1988 da "Game Over II", uscito anche con il titolo "Phantis" o "Quantum".
In una lontana galassia la spietata dittatrice Gremla detiene il potere, ma il suo devoto luogotenente Arkos decide di ribellarsi contro di lei. Il gioco inizia sul pianeta Hypsis, dove Arkos, appiedato ma ben armato, deve evadere da una prigione difesa da robot guardiani volanti e attraversare una zona all'aperto difesa da robot e mostri. Quindi si trasferisce sul pianeta Sckunn, dove deve prima attraversare una foresta con animali selvatici ostili, poi introdursi nel complesso palazzo di Gremla, difeso da altri tipi di robot e mostri, fino a incontrare il mostro finale che è un guardiano robotico gigante.
"Game Over" è uno sparatutto bidimensionale con visuale di profilo. L'ambiente è formato da numerose stanze a piattaforme e a schermata fissa; attraversata una stanza si passa alla successiva, senza scorrimento.
Il gioco è suddiviso in due parti corrispondenti ai pianeti Hypsis e Sckunn. Una volta completato Hypsis si ottiene una password che permette di cominciare le partite direttamente da Sckunn. Hypsis è una sequenza lineare di 20 stanze da attraversare da sinistra a destra, mentre il palazzo di Sckunn è articolato su più piani collegati da ascensori e deve essere esplorato, anche per trovare alcuni oggetti necessari.
Il giocatore controlla Arkos che può camminare nei due sensi, saltare, abbassarsi, salire scalette e sparare con due armi. L'arma principale è un fucile che spara orizzontalmente con colpi illimitati; le armi secondarie, con colpi limitati, sono granate da lancio su Hypsis e un raggio gigante su Sckunn.
Arkos ha tre vite, ciascuna con una barra di energia, ma è possibile anche perdere una vita direttamente se si cade nel vuoto, nell'acqua o su una mina. La perdita di una vita obbliga a ricominciare tutta la zona da capo. I power-up permettono di ricaricare l'energia, l'arma secondaria, o di avere temporanea invincibilità.
Come immagine di copertina e pubblicitaria venne utilizzata un'illustrazione di Luis Royo intitolata "Cover Ere Comprimee", già apparsa come copertina della rivista fantasy "Heavy Metal" (vol. 8, n° 2, maggio 1984). L'immagine mostra un futuristico guerriero e una futuristica bella donna poco vestita, con un capezzolo seminudo, che nel Regno Unito andò incontro a polemiche e su alcune riviste venne censurato.

Schermata del videogioco "Game Over" su Commodore 64

La voce è un mero elenco, che può perfettamente venire sostituito con una categoria se lo si ritiene rilevante. -- 00:57, 20 mar 2016 (CET)
---- La procedura di è terminata. La discussione è chiusa. Questa procedura viene archiviata e protetta. Come da , la pagina viene cancellata. -- 10:08, 28 mar 2016 (CEST)


