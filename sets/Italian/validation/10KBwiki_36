Exterminator ("The Exterminator") è un film statunitense del 1980 diretto da James Glickenhaus. La pellicola narra le gesta di un moderno giustiziere che cerca vendetta dopo che il suo migliore amico viene brutalmente aggredito e reso invalido da una banda di teppisti.
New York, Stati Uniti. John e Michael, reduci della guerra del Vietnam, dove hanno assistito ad esecuzioni efferate dei loro commilitoni, fanno ritorno a casa con l'intento di tornare alla vita modesta ma dignitosa. Michael, operaio presso una grossa distribuzione, viene barbaramente pestato da una banda di teppisti cubani e reso invalido. John decide di rimettere mano alle armi per vendicare l'amico e liberare le zone malfamate della città, ormai in mano a gruppi di delinquenti. Man mano che alcuni criminali, grandi e piccoli restano uccisi con esecuzioni efferate, inizia a circolare la voce che ci sia uno "sterminatore", un giustiziere solitario, evento che divide l'opinione pubblica tra ammiratori e detrattori. Il Detective James Dalt ha il compito di catturarlo ma Michael avrà la meglio, diffondendo a mezzo stampa un dossier che denuncia il disservizio della sicurezza nella "precedente amministrazione" (si era in tempi della presidenza di Ronald Reagan, per la vulgata americana icona di un pragmatismo energico)
Le riprese sono avvenute negli Stati Uniti e più precisamente: a New York per quanto riguarda l'ambientazione urbana, mentre le scene che riportano alla guerra in Vietnam sono state effettuate in California in località Indian Dunes presso la Contea di Ventura.
La colonna sonora originale del film presenta brani eseguiti da diversi artisti. Tra questi il gruppo soul The Trammps, il cantautore country Roger Bowling, il sassofonista Stan Getz e Chip Taylor.
"... un uomo spinto all'esasperazione" è lo slogan utilizzato per pubblicizzare il film all'epoca della sua programmazione nelle sale cinematografiche.
Il film è stato distribuito nelle sale cinematografiche italiane nel febbraio del 1981.
Le date di uscita internazionali nel corso degli anni sono state:
La pellicola in Italia è stata distribuita per il mercato home video su una videcassetta VHS della Warner Home Video (Cod. WIV 37220).

Le elezioni presidenziali del 1812, le settime dall'indipendenza degli Stati Uniti, si sono tenute da venerdì 30 ottobre a mercoledì 2 dicembre 1812 e hanno visto la conferma per un secondo mandato dell'esponente del Partito Democratico-Repubblicano James Madison. L'elezione ha visto lo scontro tra il presidente uscente demo-repubblicano James Madison e un dissidente dello stesso partito, DeWitt Clinton, nipote dell'ex vice presidente George Clinton. Clinton riuscì a ottenere l'endorsement del partito federalista, anche se ciò non gli permise di essere eletto, visto che dovette arrendersi a James Madison. Questa fu la prima elezione presidenziale che si svolse durante un guerra a cui partecipavano gli Stati Uniti.
Molti democratici-repubblicani degli stati del nord erano infelici per il predominio della presidenza da parte di candidati provenienti dallo Stato della Virginia (tre degli ultimi quattro presidenti erano della Virginia), e quindi erano contrari a rinominare Madison. Inizialmente per contrastare il presidente uscente si era fatto affidamento sul vicepresidente George Clinton, ma la sua candidatura fu stroncata dalla morte avvenuta il 20 aprile 1812 a 72 anni. Dopo la morte di George Clinton il partito decise di puntare tutto sul nipote DeWitt Clinton, sindaco di New York che accettò di correre per la nomination alle presidenziali. Durante tutti i caucus Clinton non raccolse molti voti, questo per la vasta popolarità che aveva conquistato Madison durante la presidenza. Così il 18 maggio 1812 alla convention demo-repubblicana James Madison si vide assegnata ufficialmente la nomination del partito. Per evitare lacerazioni nel partito si cercò invano di convincere Clinton di formare in qualità di candidato vice presidente un ticket con Madison visto che questi aveva deciso di correre alla presidenza nelle file del partito federalista.
Prima dell'entrata in scena di DeWitt Clinton il favorito alla nomination presidenziale per il partito federalista era senza dubbio il presidente della Corte suprema John Marshall,ma con Clinton in gara, i federalisti non avrebbero più potuto contare sul voto elettorale di New York, dove sarebbe quasi certamente essere eletto Madison.
Fu questo a convincere l'establishment a non nominare nessun candidato alle elezioni presidenziali e di appoggiare semplicemente il demo-repubblicano Sindaco di New York DeWitt Clinton.





Già citato nei libri liturgici del XI secolo e sicuramente esistente nell'anno 1280, l'oratorio di San Romano era una piccola chiesa che sorgeva all'inizio del corso di Porta Orientale (oggi corso Venezia) a Milano, in posizione leggermente arretrata rispetto alla chiesa di San Babila tuttora esistente. L'oratorio era parte di un nucleo sacro costituito dall'oratorio di Santa Marta, da due cimiteri, una cappelletta dei morti, la chiesa di San Babile e, appunto, San Romano.
Le notizie storiche certe e più antiche riguardo alla forma della chiesa risalgono all'anno 1630, allorquando il celebre architetto milanese Giuseppe Barca, ingegnere e "professore delle matematiche nella Palatina", mise mano all'oratorio trasformandolo secondo il nuovo linguaggio del classicismo barocco milanese. La chiesa venne quindi ridisegnata su ordine coriznio con pianta a croce latina a unica navata sostenuta tre archi sostenenti una "vaga volta" e pavimento in pietra e. Sull'altare maggiore era posta l'effigie di "Nostra Signora Addolorata col suo figliolo morto ai piedi".
I lavori del 1630 tuttavia non apparivano ancora terminati nel 1683 e neppure nel Settecento allorché, nell'anno 1731, venne risistemato l'interno dell'oratorio e l'altare maggiore abbellito con "marmi lisci a vari colori, interrotti da altri ornamenti messi ad oro". Sono proprio di quegli anni del Settecento le uniche testimonianze a noi giunte sull'aspetto esteriore dell'oratorio: la chiesa è infatti ben visibile nell'acquarello di G.B Riccardi del 1734, successivamente ripreso a stampa da altri artisti.
Passata dopo alterne vicende al Demanio, e diventata prima magazzino e poi studio del pittore Acquisti, la chiesa venne venduta a privati nell'anno 1810, trasformata in teatro meccanico e poi parzialmente demolita per lascire posto al palazzo privato ancora esistente in Corso Monforte, 7 che tuttora ne conserva una parte dell'aspetto nell'ordine inferiore.

Le elezioni presidenziali del 1808 furono le seste dall'indipendenza degli Stati Uniti. 
Si tennero da Venerdì 4 novembre a Mercoledì 7 dicembre 1808 e videro la vittoria del candidato democratico-repubblicano James Madison con la conseguente sconfitta del candidato Federalista Charles Cotesworth Pinckney. 
Madison all'epoca era in servizio come Segretario di Stato degli Stati Uniti d'America mentre Pinckney era stato il candidato federalista perdente nelle elezioni del 1804.

Il castello di Gagliano Aterno sorge nella Valle Subequana a 653 mslm nel comune di Gagliano Aterno, in provincia dell'Aquila.
I fondatori di Gagliano Aterno furono i de Aquila, conti di Celano, che iniziarono anche la costruzione del castello tra il XII e XIII secolo. Nel 1328 il castello fu ampliato da Isabella d'Aquino, contessa di Celano, discendente dei de Aquila per parte materna.
Nel 1462 il castello venne distrutto da Braccio da Montone e passò nel 1463 ai Piccolomini, che l'adattarono con l'aggiunta di due cerchie di mura difensive, per poi passare ai Barberini Colonna di Sciarra, che lo tennero fino al 1806, ed ai Lazzaroni.
Il castello è caratterizzato da una doppia cinta muraria. La cinta più interna è raggiungibile tramite un ponte levatoio sopra un fossato ancora presente. Agli angoli si trovano tre torrioni di rinforzo cilindrici ed una torre poligonale.
Oltre le mura merlate, si sviluppa il palazzo residenziale, costituito da più corpi attorno ad un cortile con un pozzo e circondato da un portico ed una loggetta al primo piano, raggiungibile tramite una scalinata a giorno.
Nella trasformazione del castello in dimora aristocratica sono state ampliate le finestre ed è stata realizzata la loggia su due ordini dal lato verso il paese, con archi acuti nel cortile e a pieno sesto al primo piano.
Il castello è attualmente utilizzato come residenza privata, ma alcune parti del piano terra sono visitabili.

Il Gossamer Penguin è stato un velivolo sperimentale creato dalla AeroVironment di Paul MacCready.
Il "Penguin" era una versione ridotta in scala 3:4 del Gossamer Albatross II, con la sua apertura alare di 71,20 piedi (21.64 metri) e un peso, senza pilota, di 68 libbre (31 kg). La propulsione era tramite motore elettrico AstroFlight Astro-40, alimentato da un pannello solare da 541 Watt, composto da 3920 celle solari. È stato il primo velivolo alimentato dall'energia solare ad avere a bordo un pilota.
I test di volo iniziali furono condotti con l'utilizzo di 28 pacchi di batterie Nichel-Cadmio al posto dei pannelli. Il pilota dei test di questi voli era Marshall, il figlio tredicenne di MacCready, del peso di 80 libbre (36 Kg).
Il pilota ufficiale fu invece Janice Brown, pilota di charter, che pesava a malapena 100 libbre (45 Kg). Ella ha pilotato il Penguin circa quarante volte 40 prima della dimonstrazione pubblica del percorso di 1.95 miglia (3,14 Km) al NASA's Dryden Flight Research Center del 7 Agosto 1980.


Le elezioni presidenziali del 1804 furono le quinte dall'indipendenza degli Stati Uniti, si tennero da Venerdì, 2 novembre a Mercoledì 5 dicembre 1804. Le elezioni videro opporsi il presidente uscente, il democratico-repubblicano Thomas Jefferson contro il federalista Charles Cotesworth Pinckney della Carolina del Sud, eroe della guerra d'indipendenza americana ed ex ambasciatore in Francia. Jefferson batté facilmente Pinckney e venne riconfermato alla guida del paese con George Clinton vicepresidente.

