Cesare Coralli era nato a Casteggio il 15 gennaio 1843. Fece il suo ingresso nell'Esercito come allievo della Scuola militare di fanteria di Modena. Promosso sottotenente con Regio decreto 7 settembre 1865 nel 5º Reggimento bersaglieri. Trasferito in una compagnia alpina nel 1873, promosso tenente in data 21 dicembre 1873, il 27 giugno 1878 transitò nell'Arma dei Carabinieri ove prestò servizio in varie regioni prima di essere destinato alla Legione Carabinieri Reali di Piacenza il 14 maggio 1883 per l'impiego presso la Tenenza Carabinieri Reali di Pontremoli. In tale località, la sera del 21 giugno 1884 fu tra i primissimi ad intervenire a seguito dello scoppio della polveriera dei fratelli Bonzani nel borgo di Mignegno che danneggiò numerosi edifici circostanti compreso l'oratorio della Chiesa parrocchiale di San Terenziano, poi ricostruito a seguito dell'evento.
L'opera di salvataggio impegnò i Carabinieri guidati dall'ufficiale e i volontari disponibili ivi compresi i componenti della Confraternita della Misericordia di Pontremoli.
Si trattò di una calamità causata dalla scarsa attenzione nel maneggio dei prodotti pirici che portò alla distruzione dello stabilimento causando la morte di 25 persone di cui 4 decedute in ospedale e il ferimento di altre 15. L'intervento dell'ufficiale fu decisivo perché la maggior parte della popolazione accorsa nella zona non voleva rischiare di rimanere intrappolata sotto le macerie nel caso fosse esplosa un'altra riservetta di polvere pirica distante poco più di 300 metri. Coralli, animando i suoi Carabinieri e i volontari, riuscì a dirigere le operazioni che consentirono di mettere in sicurezza la zona, per quanto possibile, dopo aver evacuato morti e feriti.
Il tenente Coralli fu decorato della Medaglia d'oro al valor civile per il bell'atto di coraggio dimostrato e per la gestione della calamità nella contingenza dell'evento.
Promosso capitano nel 1885 fu trasferito in altre parti d'Italia alternando periodi di servizio a periodi di aspettativa per infermità, sino a passare in servizio ausiliario nel 1891, transitando nella riserva nel 1895 ove fu promosso al grado di maggiore nel 1903. Cessò definitivamente di avere obblighi di servizio nel 1908 all'età di 55 anni.

Nome di scarsissima diffusione in Italia, dall'origine germanica; è composto da due elementi, il secondo dei quali è sicuramente "berht" ("famoso", "illustre"), mentre il primo, di più incerta idenfiticazione, potrebbe essere "widus" ("bosco", "foresta", come in Guido), "gisil" ("freccia", come in Gilberto), "wig" ("battaglia") oppure "wigo" ("pace").
L'onomastico si può festeggiare il 23 maggio in memoria di san Guiberto, eremita e poi monaco a Gembloux e quindi a Gorze.


Ciao, vi segnalo che il team di Wikimedia Foundation sta tenendo , per esplorare modi in cui rendere Wikipedia più interattiva. Per favore vedete la pagina relativa per aggiungere nuove idee o commentare su quelle esistenti. Sentitevi liberi di aggiungerne in italiano. Grazie e grazie a per la traduzione. -- () 18:35, 22 mar 2016 (CET)


La stagione 2016 della European Touring Car Cup è stata la dodicesima edizione del campionato organizzato dalla FIA. È iniziata il 3 aprile al circuito Paul Ricard, in Francia, ed è terminata il 2 ottobre all'autodromo Enzo e Dino Ferrari- Imola, in Italia.

Justine Frischmann nasce a Kensington, Londra, da Wilem Frischmann, noto ingegnere ebreo ungherese sopravvissuto all'olocausto e da madre ebrea russa. Cresce a Twickenham e frequenta la St Paul's Girls' School. Poi studia architettura alla Bartlett School dello University College. Nel 1989 conosce Brett Anderson, studente dello University College con cui intreccia una relazione e costituisce il gruppo pop Suede, in cui suona la chitarra ritmica e solista.
Nel 1991 lascia i Suede e Brett Anderson e inizia a frequentare Damon Albarn dei Blur. La loro relazione prosegue sino al 1998. Albarn dedica a Justine varie canzoni, tra cui "Beetlebum" (che parla dei problemi connessi alla dipendenza dalla droga vissuti dalla coppia tra il 1996 e il 1998) e tre brani contenuti nell'album "13": "1992", "Tender" e "No Distance Left To Run".
Nel 1992 fonda con Donna Matthews, Annie Holland e Justin Welch le Elastica, band che riscuote un buon successo in Inghilterra già dal 1993, con il singolo "Stutter". Con l'album "Elastica" (1995) il gruppo supera il record di vendite per un disco di debutto appartenente dal 1994 agli Oasis ed entra in lizza per il Premio Mercury. Nel 2001, dopo aver pubblicato un altro album nel 2000, la band si scioglie.
Nel 2005 Justine Frischmann si trasferisce a Boulder, in Colorado. Negli Stati Uniti d'America studia arti visive alla Naropa University, un'università di arti liberali fondata nel 1974 dal filosofo tibetano Chögyam Trungpa.
Nel 2012 viene inserita nella prestigiosa lista "1000 Living Painters".


Una sala è una stanza destinata ad un'attività collettiva.
Una sala da pranzo è una sala adibita alla consumazione collettiva del pranzo. Di norma nella sala da pranzo sono presenti uno o più tavoli, ed eventualmente delle sedie o delle panche. La sala da pranzo si può trovare ad esempio in un ristorante.
Una sala delle riunioni è una sala adibita alla riunione di più individui per gli scopi più vari. Ad esempio per conversare o per assistere ad una conferenza. La sala delle riunioni si può trovare ad esempio in un'azienda. Nella sala delle riunioni di un'azienda si svolgono riunioni di lavoro.
Una sala d'attesa è una sala adibita all'attesa di svolgere un'attività. Di norma nella sala d'attesa sono presenti sedie, poltrone, divani, panche (o solo alcuni di essi). La sala d'attesa si può trovare ad esempio in un aeroporto. Nella sala d'attesa dell'aeroporto si attende di salire sull'aeromobile e di volare con esso.
Una sala di lettura è una sala adibita alla lettura. Di norma nella sala di lettura sono presenti sedie, poltrone, divani, panche, tavoli (o solo alcuni di essi). La sala di lettura si può trovare ad esempio in una biblioteca.
Una sala cinematografica è una sala adibita alla visione delle immagini di opere cinematografiche. La sala cinematografica può essere privata o pubblica. La sala cinematografica privata può essere allestita ad esempio in una abitazione privata. La sala cinematografica pubblica viene allestita nei cinema.
Una sala stampa è una sala, allestita vicino ad un luogo dove si svolge un evento di rilevanza mediatica, nella quale i giornalisti della carta stampata redigono i propri articoli su tale evento. A tal fine, nella sala stampa di norma sono presenti tavoli e sedie.
Il Salone è la stanza più pregiata della casa. 
È una stanza che può essere arredata con mobili eleganti, moderni e di valore. 
È utilizzata principalmente per accogliere gli ospiti.

Brackel è uno dei 12 distretti urbani ("Stadtbezirk") della città tedesca di Dortmund.
Il distretto urbano di Brackel è suddiviso in quattro distretti statistici ("Statistischer Bezirk"):

È noto soprattutto come conduttore di vari programmi radiofonici in onda su BBC Radio 1, BBC Radio 2 e BBC Radio 6 Music.
Nato a Islington, Londra, cresce a Colne Engaine, nell'Essex. Dopo aver studiato giornalismo all'Harlow College, nell'Essex, comincia la carriera giornalistica nella "West Essex Gazette".
Giornalista del "New Musical Express", inizia l'attività di conduttore radiofonico per alcune radio pirata e per XFM. Nel 1992 fonda un'etichetta discografica con Alan James e Tony Smith, la Deceptive Records. In nove anni di esistenza la casa discografica ingaggia varie band, tra cui gli Elastica.
Dal 1993 al 1997 Lamacq ha presentato "The Evening Session" con Jo Whiley e poi da solo sino al dicembre 2002, quando il programma fu cancellato.
Dal 1995 al 1997 ha condotto alcune puntate di "Top of the Pops" su BBC 1, da solo o con la collega DJ Jo Whiley.
Ha lavorato per BBC Radio 2 e attualmente conduce su BBC Radio 6 Music.
È sostenitore del Colchester United.

La Cascata del Serpente è una cascata naturale della Liguria. Un tempo era anche detta "Cascata delle Cheucie".
Con altri quattro salti d'acqua minori forma il complesso delle cascate del Serpente.
La cascata si è formata nella valle ripida e profondamente incassata scavata del rio Masone, un affluente in sinistra idrografica della Stura di Ovada. A differenza di altre cascate in questo caso il salto non è dovuto alla presenza di rocce diverse caratterizzate da un diverso grado di erodibilità, ma da un diverso grado di fratturazione della medesima roccia, i serpentinoscisti che predominano nella composizione dei fianchi della piccola vallata. Da tale diverso grado di fratturazione deriva il gradino a monte della cascata dal quale l'acqua del torrente precipita nel sottostante laghetto, "saltando" appunto un tratto roccioso meno fratturato e quindi più resistente nel tempo all'azione erosiva dell'acqua. 
Il luogo è considerato uno dei "siti di interesse geomorfolgico" del Parco naturale regionale del Beigua, che non lontano dal salto d'acqua ha allestito un "Percorso botanico" con la collaborazione della scuola media di Masone.
Il laghetto sottostante la cascata è parecchio frequentato durante l'estate dai bagnanti della zona.
In passato la cascata veniva chiamata "Cascata delle Cheucie", e il solo laghetto alla sua base veniva detto "del Serpente".
La ricchezza di acque del rio Masone veniva sfruttata in vari modi e ancora oggi è possibile vedere quanto rimane di un grosso mulino collocato nei pressi della confluenza del torrente con la Stura e, nei pressi della cascata, i ruderi dell'antica cartiera Savoi, anch'essa funzionante ad energia idraulica.
La cascata del Serpente può essere facilmente raggiunta dal centro di Masone in auto oppure in circa mezz'ora di cammino. Si può proseguire per sentiero a monte verso la zona dello spartiacque ligure/padano e la zona del Bric del Dente.
Il salto d'acqua principale e gli altri minori sono toccati da un itinerario torrentistico parzialmente attrezzato con una via ferrata.

