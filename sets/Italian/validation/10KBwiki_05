Il Palazzo delle Orsoline è un edificio dalle forme barocche, situato in via Berenini 136 a Fidenza, di fronte all'ex chiesa di San Michele Arcangelo; trasformato nel 2006 nel Palazzo della cultura e delle arti di Fidenza (OF), ospita la biblioteca civica "Michele Leoni", il Museo civico del Risorgimento Luigi Musini, la mediateca, la pinacoteca, il Fondo Storico librario, il Fondo Musini, il Punto Giovane, l'ufficio Cultura e Turismo, l'ufficio Progetto Europa e la segreteria della Via Francigena.
Il grande palazzo fu edificato sul luogo in cui sorgevano un vecchio edificio conosciuto come "Osteriazza" e l'antica Torre Salvaterra, edificata nel 1302 quale ingresso orientale al borgo medievale; il terreno fu donato nel 1708 dal duca Francesco Farnese alle due sorelle Maria Maddalena e Anna Giacinta Pallavicino, del ramo tabianese del nobile casato; le marchese, appartenenti all'ordine delle Suore orsoline missionarie del Sacro Cuore di Gesù, promossero allora la costruzione della struttura, destinata ad accogliere numerose religiose borghigiane.
I lavori iniziarono verso il 1710, in seguito alla quasi completa demolizione della torre viscontea, i cui resti furono inglobati nella nuova costruzione. Il palazzo fu completato intorno al 1731, con la costruzione della cappella interna.
In seguito ai decreti napoleonici che disposero la soppressione degli ordini religiosi, nel 1805 l'edificio fu espropriato e dal 1809 destinato a ricovero femminile per mendicanti.
Nel 1881 le orsoline rientrarono a Fidenza, edificando nei pressi dell'antico palazzo una nuova struttura, detta Collegio dell'Angelo, che occuparono fino al 1920; in seguito lasciarono l'edificio ottocentesco, successivamente trasformato nell'Ospedale Civile cittadino, e ritornarono nella sede originaria, appartenente alla Casa di Riposo di Fidenza.
Il collegio femminile rimase in funzione fino al 1957, prima dell'abbandono definitivo del palazzo da parte delle religiose. In seguito la grande struttura, acquisita dal Comune di Fidenza, fu suddivisa in abitazioni private e sedi scolastiche e sportive, cadendo tuttavia in parziale degrado.
Verso la fine del XX secolo furono avviati i primi lavori di ristrutturazione di parte del grande complesso, la cui porzione retrostante fu definitivamente destinata ad ospitare 8 abitazioni private; in vista della trasformazione dell'edificio nel Palazzo della cultura e delle arti di Fidenza (OF), la grande Corte delle Feste fu completamente recuperata nel 2006, mentre una frazione consistente del corpo affacciato su via Berenini fu un po' per volta restaurata internamente e destinata ad ospitare la biblioteca civica "Michele Leoni", la mediateca, la pinacoteca, il Museo civico del Risorgimento Luigi Musini e altri uffici comunali.
Il grande palazzo, frutto di aggiunte successive, si sviluppa attorno a due cortili in successione, di cui il principale, detto Corte delle Feste, molto più ampio e di forma pressoché quadrata.
La facciata simmetrica, interamente intonacata, si innalza su tre livelli fuori terra oltre il piano seminterrato, scanditi da fasce marcapiano su cui si aprono a cadenza regolare le finestre inquadrate da cornici geometriche; il sottotetto si affaccia sul prospetto principale con piccole aperture ovali, collocate in corrispondenza delle bucature sottostanti. Al centro è collocato l'ampio portale d'ingresso ad arco a tutto sesto, risalente al 1785; l'accesso è contornato da lesene in marmo rosso a sostegno dell'elegante trabeazione con triglifi, su cui è impostato il frontone barocco contenente all'interno di un medaglione la statua dell"'Immacolata".
La decorazione prosegue anche lungo la facciata orientale su via Costa, nonostante la porzione meridionale di essa manchi dell'intonaco di rivestimento; nei pressi dell'angolo con via Berenini, vi si apre l'antico ingresso secondario, oggi adibito ad accesso principale del Palazzo della cultura e delle arti di Fidenza (OF).
All'interno la grande Corte delle Feste, restaurata nel 2006, è utilizzata per ospitare manifestazioni, spettacoli e mostre legate all'auditorium del palazzo; la piazza è arricchita dalla presenza di uno spazio verde con panchine, che rende lo spazio molto frequentato dagli utenti della biblioteca. Uno spigolo del cortile ospita dal 2007 una struttura metallica cilindrica, detta popolarmente "Torre del Rüsnón" per via della profonda ossidazione delle sue superfici; al suo interno si sviluppa una scala a chiocciola che conduce al primo piano.
I numerosi ambienti interni sono collegati fra loro da lunghi corridoi. Il locale di maggior pregio risulta l'antica cappella delle orsoline, oggi adibita ad auditorium; l'ex luogo di culto, risalente al 1731, è decorato con affreschi settecenteschi che ricoprono la cupola a base ellittica, i pennacchi e le lunette del presbiterio, attribuiti al gesuita Giuseppe Barbieri, che operò anche nel vicino collegio dei Gesuiti. La cappella si affaccia sull'interno del palazzo attraverso una piccola tribuna aperta sul lato opposto all'altare.
I vari livelli dell'edificio sono collegati fra loro dallo scalone, progettato nel 1715 da Francesco Ventura e decorato con alcuni affreschi; la struttura si imposta sui resti dell'antica Torre Salvaterra, ancora visibili al piano seminterrato del palazzo.

Il gioco è stato rivelato sul sito web di Nintendo giapponese il 30 maggio 2015. Come i giochi precedenti, il gioco è stato ufficialmente concesso in licenza da parte del Comitato Olimpico Internazionale. Entrambe le versioni del gioco sono impostate per essere rilasciate nel 2016 in tutto il mondo. Poi è stata annunciata anche un'edizione per arcade del gioco dalla Sega, che uscirà in Giappone nel 2016. È inoltre previsto per un rilascio in Nord America nel 2016 e in Europa successivamente.
Nel gioco sono presenti 14 diversi sport olimpici, direttamente selezionabili e giocabili da parte del giocatore nella modalità principale "Rio 2016". Ogni disciplina ha una propria variante chiamati "Eventi Plus", degli "Eventi Sogno" già visti nei quattro precedenti capitoli della serie.
Alcuni degli eventi del precedente capitolo dei giochi estivi della versione 3DS, sono tornati come eventi per l'allenamento del proprio Mii nella modalità Storia.
Come nella versione Nintendo 3DS del terzo capitolo, i personaggi sono qualificati per partecipare solo ad alcune fra le varie discipline con qualche differenza:
Nella versione 3DS gli amiibo possono essere usati (tramite il lettore NFC venduto separatamente per 3DS/3DS XL/2DS o tramite il lettore NFC del touch screen per New 3DS/New 3DS XL) per potenziare i costumi di Mario e Sonic per 24 ore, rispettivamente nei costumi di Mario Dorato e Super Sonic.
Serie Super Mario
Serie Super Smash Bros.
Serie 30th Anniversary
Nel gioco sono presenti 14 diversi sport olimpici, direttamente selezionabili e giocabili da parte del giocatore nella modalità principale. 
A differenza della sua versione per Nintendo 3DS, la versione Wii U non presenta eventi Plus ma aggiunge 3 sport chiamati "Eventi Sfida"; le Sfide sono paragonabili agli Eventi Sogno delle precedenti versioni del gioco con l'unica differenza che gli eventi si svolgono sempre nella città ospite e non nel mondo di Mario o Sonic.
I personaggi nella versione Wii U sono divisi in "veterani" e "ospiti speciali". I "veterani" (inclusi i Mii) possono essere usati in tutti gli eventi mentre gli "ospiti speciali" (personaggi introdotti in questo capitolo) possono essere giocati in 1 solo sport.
"Benvenuti a Rio" è la modalità esclusiva per Wii U. In questa modalità il proprio Mii dovrà decidere se allearsi con la squadra Mario o con la squadra Sonic per competere con la squadra avversaria e vincere le competizioni per poter salire sul podio.
A differenza della versione per 3DS, nella versione Wii U (toccando il sensore NFC con un amiibo una volta al giorno) si potrà accedere alla Lega Mario o alla Lega Sonic; in base alla lega scelta si dovrà competere con il proprio Mii contro personaggi della serie Mario o della serie Sonic per vincere premi di vario tipo.
I personaggi della serie di Sonic sono stati doppiati per la sesta volta in varie lingue d'Europa tra cui in italiano e per la seconda volta nella serie di "Mario & Sonic ai Giochi Olimpici" dopo "Mario & Sonic ai Giochi Olimpici Invernali di Sochi 2014". Wave the Swallow (entrambe le versioni) è stata doppiata per la prima volta in assoluto in tutte e cinque le lingue europee del sistema PAL, tra cui l'italiano.

Flautista che da quanto riportato in voce non presenta alcun particolare elemento di enciclopedicità Non si trovano incisioni discografiche come solista e le affermazioni presenti in voce non trovano riscontro in rete. IMHO non enciclopedico. 
---- La procedura di è terminata. La discussione è chiusa. Questa procedura viene archiviata e protetta. Come da , la pagina viene cancellata. -- 00:03, 27 mar 2016 (CET).

Attore e stuntman ed esperto di arti marziali in particolare Taekwondo, Han Soo Ong è nato in Malesia; ha recitato in diversi film d'azione e arti marziali spesso come antagonista tra la fine degli anni 80 e gli anni 90 tra i quali possiamo ricordare Kickboxer - Il nuovo guerriero (1989) con Jean Claude Van Damme, poi appare nei seguenti film: Il re dei kickboxers (1990) con Billy Blanks, Dragon - La storia di Bruce Lee con Brandon Lee, e non accreditato nel flop Street Fighter - Sfida finale (1994) ed in seguito appare nel film La prova (1996) entrambi ancora con Jean Claude Van Damme. Ha recitato inoltre come antagonista di Daniel Bernhardt in Colpi proibiti 2 (1996); ha poi lavorato nel film di arti marziali a basso costo Tiger Claws II (1996) accanto a Cynthia Rothrock ed è protagonista assieme a Roddy Piper del film d'azione Last to Surrender (1999); Ong inoltre lavora come istruttore di fitness al Four Seasons Hotel di Bangkok. Dal 1999 non è apparso più in nessuna produzione cinematografica e televisiva.

