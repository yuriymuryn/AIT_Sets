Το Πανεπιστήμιο Κρήτης ιδρύθηκε το 1973 κατά τις διατάξεις του Ν.Δ/τος 87/1973 και σύμφωνα με το Π.Δ 296/1973 φέρει τον τίτλο «Πανεπιστήμιο Κρήτης» με έδρα την πόλη του Ρεθύμνου. Άρχισε να λειτουργεί το ακαδημαϊκό έτος 1977-78. Σήμερα φοιτούν περίπου 17.000-18.000 φοιτητές. 
Από πλευράς διοίκησης στο Ρέθυμνο βρίσκονται οι κεντρικές διοικητικές υπηρεσίες, η Πρυτανεία, η Σύγκλητος, το Συμβούλιο του Ιδρύματος και Κεντρική Βιβλιοθήκη και λειτουργούν η Φιλοσοφική Σχολή, η Σχολή Κοινωνικών Επιστημών και η Σχολή Επιστημών Αγωγής. Στο Ηράκλειο υπάρχουν υποδιευθύνσεις και τμήματα διοικητικών υπηρεσιών που υποστηρίζουν τις εκεί ευρισκόμενες πανεπιστημιακές σχολές, δηλαδή τη Σχολή Επιστήμων Υγείας και τη Σχολή Θετικών-Τεχνολογικών Επιστημών (ΣΘΕΤΕ). Στη ΣΘΕΤΕ λειτουργούν τα τμήματα Βιολογίας, Φυσικής, Χημείας, Μαθηματικών, Επιστήμης Υπολογιστών, και Επιστήμης και Τεχνολογίας Υλικών. 
Στη Σχολή Επιστημών Υγείας λειτουργεί το τμήμα Ιατρικής. Στη Σχολή Κοινωνικών Επιστημών (ΣΚΕ) υπάγονται τα τμήματα Οικονομικών επιστημών, Ψυχολογίας, Κοινωνιολογίας, και Πολιτικής Επιστήμης. Η Σχολή Επιστημών Αγωγής περιλαμβάνει το Παιδαγωγικό Τμήμα Δημοτικής Εκπαίδευσης και το Παιδαγωγικό Τμήμα Προσχολικής Εκπαίδευσης. Στη Φιλοσοφική Σχολή, λειτουργούν τα τμήματα Φιλολογίας, Ιστορίας-Αρχαιολογίας, και το Φιλοσοφικών και Κοινωνικών Σπουδών (ΦΚΣ).
Επιδίωξη του Πανεπιστημίου είναι να γίνει ένα κέντρο Εκπαίδευσης, όχι μόνο για την Ελλάδα αλλά και για ολόκληρη τη Νοτιοανατολική Ευρώπη, την Ανατολική Μεσόγειο και τη Μέση Ανατολή.
Το Τμήμα Φιλολογίας ιδρύθηκε το 1983 και λειτουργεί με τρόπο πρωτοποριακό σε σχέση με τα υπόλοιπα φιλολογικά τμήματα. Δίνει έμφαση στην ευελιξία του προγράμματος σπουδών, έχει ιδρύσει τον πρώτο ανεξάρτητο Τομέα Θεατρολογίας και Μουσικολογίας και είναι το πρώτο τμήμα που καλλιέργησε τις κινηματογραφικές σπουδές σε πανεπιστημιακό επίπεδο στην χώρα.
Έχει ως αποστολή να καλλιεργεί και να προάγει τις σχετικές με την φιλολογία επιστήμες (κλασική, βυζαντινή και νεοελληνική φιλολογία, γλωσσολογία, θεατρολογία) μέσω της ακαδημαϊκής διδασκαλίας και της επιστημονικής έρευνας. Παρέχει στους αποφοίτους τα απαραίτητα εφόδια που θα τους εξασφαλίσουν την άρτια κατάρτιση για την επιστημονική και επαγγελματική σταδιοδρομία τους συμβάλλοντας στην βελτίωση του επιπέδου της δευτεροβάθμιας εκπαίδευσης και στην πρόοδο των φιλολογικών επιστημών.
Το Τμήμα Ιστορίας και Αρχαιολογίας ιδρύθηκε το 1983-1984. Σκοπός του είναι η διδασκαλία και η έρευνα της εξέλιξης των ανθρώπινων κοινωνιών με τις μεθόδους της ιστορίας και της αρχαιολογίας. Η έμφαση δίνεται στις κοινωνίες που έδρασαν στον ελλαδικό χώρο αλλά αντικείμενο της διδασκαλίας και της έρευνας είναι επίσης η ιστορία και η τέχνη των άλλων ευρωπαϊκών κοινωνιών καθώς και των λαών της Ανατολικής Μεσογείου.
Το τμήμα διαθέτει τον παλαιότερο ανεξάρτητο Τομέα Ανατολικών και Αφρικανικών Σπουδών και έχει την ευθύνη ενός αριθμού αρχαιολογικών ερευνών, από τις οποίες η μεγαλύτερη είναι η ανασκαφή στο χώρο της Αρχαίας Ελεύθερνας.
Το Τμήμα Φιλοσοφικών και Κοινωνικών Σπουδών είναι ένα από τα παλαιότερα τμήματα του Πανεπιστημίου Κρήτης. Ιδρύθηκε το 1977 όταν το πανεπιστήμιο στεγαζόταν ακόμα στην περιοχή των Περιβολιών. Σκοπός του είναι να προάγει την μελέτη της φιλοσοφίας και των κοινωνικών επιστημών τόσο αυτόνομα όσο και στις μεταξύ τους διασυνδέσεις, επιδιώκοντας την υψηλού επιπέδου έρευνα και διδασκαλία αυτών των πεδίων. Το πρόγραμμα σπουδών του τμήματος είναι έτσι σχεδιασμένο ώστε να διασφαλίζει ευρεία παιδεία στις ανθρωπιστικές και κοινωνικές επιστήμες καθώς και εκπαίδευση σε διαφορετικές μεθόδους εργασίας και έρευνας. Ιδιαίτερη σημασία και έμφαση δίνεται στις Επιστήμες της Εκπαίδευσης οι οποίες παρέχουν την δυνατότητα στους αποφοίτους να εργαστούν στην δευτεροβάθμια εκπαίδευση.
Το Παιδαγωγικό Τμήμα Προσχολικής Εκπαίδευσης έχει ως αποστολή:
Οι γενικοί στόχοι του είναι:
Το Τμήμα Εφαρμοσμένων Μαθηματικών (ΤΕΜ) αποτέλεσε Τμήμα της Σχολής Θετικών Επιστημών του Πανεπιστημίου Κρήτης και λειτούργησε από το Ακαδημαϊκό Έτος 1999-2000 έως τον Ιούνιο 2013, οπότε συγχωνεύτηκε με το Τμήμα Μαθηματικών. Η ίδρυσή του υπαγορεύτηκε από τις σύγχρονες απαιτήσεις παροχής κατάλληλης παιδείας και ερευνητικής υποδομής για τη μελέτη των εφαρμογών των μαθηματικών σε προβλήματα που ανακύπτουν στην Τεχνολογία, στις Φυσικές και τις Οικονομικές Επιστήμες. Στις πρώτες αξιολογήσεις (2008-2014) που διενεργήθηκαν από την Αρχή Διασφάλισης και Πιστοποίησης της Ποιότητας στην Ανώτατη Εκπαίδευση (ΑΔΙΠ) η αξιολόγηση του ΤΕΜ (2011) ήταν με σαφή διαφορά η πιό θετική ανάμεσα στα Τμήματα Μαθηματικών Ελληνικών Πανεπιστημίων. 
Το Τμήμα Φυσικής του Πανεπιστημίου Κρήτης στεγάζεται στην πανεπιστημιούπολη στις Βούτες Ηρακλείου και ανήκει στην Σχολή Θετικών Επιστημών του Πανεπιστημίου. Το τμήμα χορηγεί πτυχίο, μεταπτυχιακό δίπλωμα και διδακτορικό δίπλωμα με την παρακολούθηση του κατάλληλου προγράμματος. 
Το Τμήμα Φυσικής ιδρύθηκε και δέχθηκε τους πρώτους προπτυχιακούς φοιτητές του το 1978. Τα πρώτα μόνιμα μέλη ΔΕΠ εκλέχθηκαν το 1980. Κατά το ακαδημαϊκό έτος 2011-2012 το Τμήμα απαριθμεί 29 μέλη ΔΕΠ, 5 ομότιμους καθηγητές, 1 επίτιμο καθηγητή και περίπου 25 ερευνητές. Οι εγκαταστάσεις του Τμήματος βρίσκονται στην πανεπιστημιούπολη των Βουτών, όπου και μεταφέρθηκαν το 1995 από την πανεπιστημιούπολη της Κνωσού. Τις δραστηριότητες του Τμήματος ενισχύει ιδιαίτερα και η παρουσία του Ιδρύματος Τεχνολογίας και Έρευνας.
To τμήμα Χημείας βρίσκεται σε κοντινή απόσταση με τα υπόλοιπα τμήματα της σχολής των θετικών επιστημών του Πανεπιστημιού Κρήτης. Αρχικά, με την λήψη προπτυχιακού πτυχίου, ο πτυχιούχος φοιτητής έχει άπλετες δυνατότητες εξειδίκευσης με μεταπτυχιακό πτυχίο και διδακτορικό δίπλωμα. Επίσης, τα μαθήματα σχετίζονται με όλες τις θετικές επιστήμες και το πρόγραμμα περιλαμβάνει και πολλά πειράματα. Εξάλλου, οι εργαστηριακές επιδόσεις αποτελούν μέρος του τελικού βαθμού. Τέλος, ένας χημικός με σφαιρική κατάρτιση, μπορεί να εργαστεί στην εκπαίδευση, σε νοσοκομεία (βιοχημικά τμήματα) και σε κέντρα αναλύσεων και ερευνών. 
Η Ιατρική Σχολή του Πανεπιστημίου Κρήτης λειτουργεί από το ακαδημαϊκό έτος 1984-1985 με την εισαγωγή 91 φοιτητών. Αρχικά στεγάστηκε σε προκατασκευασμένα κτίρια που βρίσκονται 4 χιλιόμετρα νότια του Ηρακλείου, κοντά στον αρχαιολογικό χώρο της Κνωσού. Στα δυο πρώτα έτη λειτουργίας του τμήματος, το διδακτικό έργο ασκούσαν μέλη ΔΕΠ άλλων σχολών του Πανεπιστημίου Κρήτης όπως της Σχολής Θετικών Επιστημών ή συμβασιούχοι με ΠΔ 407. Τον Δεκέμβριο του 1989 το Τμήμα Ιατρικής μεταφέρθηκε στις νεόδμητες εγκαταστάσεις του στην Πανεπιστημιούπολη των Βουτών. Παράλληλα προχώρησε ταχέως και η δόμηση του Πανεπιστημιακού Γενικού Νοσοκομείου Ηρακλείου (ΠΑ.Γ.Ν.Η.) σε γειτνιάζον οικόπεδο 62.000 τ.μ., το μεγαλύτερο μέρος του οποίου παραχωρήθηκε από το Πανεπιστήμιο Κρήτης. 
Αυτή η χωροθέτηση του Τμήματος Ιατρικής και του ΠΑ.Γ.Ν.Η. διευκολύνει το κλινικό και διδακτικό έργο των μελών Δ.Ε.Π. και την κλινική άσκηση των φοιτητών Ιατρικής. Σήμερα, το κτιριακό συγκρότημα της Ιατρικής Σχολής περιλαμβάνει 10 πτέρυγες. Το κτίριο της Ιατρικής καλύπτει 26.000 τμ περίπου. Αποτελείται από τον κεντρικό πυρήνα που περιέχει τα αμφιθέατρα και άλλες αίθουσες διδασκαλίας, και τις Διοικητικές υπηρεσίες, και το Μουσείο Ιατρικής. Στις πτέρυγες αναπτύσσονται τα Εργαστήρια (Εκπαιδευτικά και Ερευνητικά), γραφεία προσωπικού και βοηθητικούς χώρους. Η πτέρυγα 7Α η οποία κατασκευάστηκε μεταγενέστερα, φιλοξενεί κυρίως τις δραστηριότητες των Μεταπτυχιακών Σπουδών, ενώ περιλαμβάνει και αίθουσες διδασκαλίας.
Από το ακαδημαϊκό έτος 1993-1994 λειτουργεί πρόγραμμα μεταπτυχιακών σπουδών στις ειδικότητες της κλασικής, βυζαντινής και νεοελληνικής φιλολογίας, της γλωσσολογίας και του θεάτρου-κινηματογράφου. Σκοπός του προγράμματος είναι η προαγωγή της επιστήμης στις παραπάνω ειδικότητες και η δημιουργία νέων επιστημόνων που θα στελεχώσουν τα συναφή ερευνητικά κέντρα και τα πανεπιστημιακά ιδρύματα, ορισμένα από τα οποία συναντούν δυσκολίες στην εξεύρεση εξειδικευμένου διδακτικού και ερευνητικού προσωπικού. Επίσης παρέχεται στους μεταπτυχιακούς φοιτητές η δυνατότητα συμμετοχής σε ερευνητικά προγράμματα.
Το πρόγραμμα μεταπτυχιακών σπουδών εξειδικεύεται στις παρακάτω κατευθύνσεις :
Το Τμήμα Ιστορίας και Αρχαιολογίας προσφέρει πέντε προγράμματα μεταπτυχιακών σπουδών πάνω στα γνωστικά αντικείμενα :
Το Τμήμα Φιλοσοφικών και Κοινωνικών Σπουδών προσφέρει τέσσερα προγράμματα μεταπτυχιακών σπουδών πάνω στα γνωστικά αντικείμενα :
Το Παιδαγωγικό Τμήμα Προσχολικής Εκπαίδευσης προσφέρει τέσσερα προγράμματα μεταπτυχιακών σπουδών πάνω στα γνωστικά αντικείμενα :
Στην Ιατρική Σχολή λειτουργεί πρόγραμμα μεταπτυχιακών σπουδών πάνω στα γνωστικά αντικείμενα :
 Στην Ιατρική Σχολή λειτουργούν επίσης και διαπανεπιστημιακά προγράμματα μεταπτυχιακών σπουδών πάνω στα γνωστικά αντικείμενα :
Το Τμήμα Φιλολογίας προσφέρει πρόγραμμα διδακτορικών σπουδών πάνω στα γνωστικά αντικείμενα :
Οι διδακτορικοί φοιτητές συμμετέχουν σε ερευνητικά προγράμματα του τομέα ή σε συναφή προγράμματα των αντίστοιχων τομέων άλλων ΑΕΙ της ημεδαπής ή της αλλοδαπής. Μπορεί επίσης να τους ανατεθεί μια περιορισμένης έκτασης επικουρικό διδακτικό έργο στο χώρο της ειδικότητάς τους. 
Οι διδακτορικοί φοιτητές συμμετέχουν σε ερευνητικά προγράμματα του τομέα και κυρίως στο Πρόγραμμα Bibliotheca Hagiographica Neograeca, βοηθούν στην οργάνωση του Εργαστηρίου Παλαιογραφίας και αναλαμβάνουν δευτερεύοντα διδακτικά έργα, όπως είναι η επίβλεψη ασκήσεων φοιτητών.
Οι διδακτορικοί φοιτητές συμμετέχουν σε ερευνητικά προγράμματα του τομέαή σε συναφή προγράμματα των αντίστοιχων τομέων άλλων ΑΕΙ της ημεδαπής ή της αλλοδαπής. Μπορεί επίσης να τους ανατεθεί και περιορισμένης έκτασης επικουρικό διδακτικό έργο στο χώρο της ειδικότητάς τους.
Οι διδακτορικοί φοιτητές μπορούν να συμμετέχουν στα ερευνητικά προγράμματα του Τομέα Γλωσσολογίας και μπορεί να τους ανατεθεί επικουρικό διδακτικό έργο σχετιζόμενο με την ειδίκευσή τους.
Οι διδακτορικοί φοιτητές συμμετέχουν στα ερευνητικά προγράμματα του τομέα και ύστερα από συνεννόηση στα ερευνητικά προγράμματα θεατρολογίας του Ινστιτούτου Μεσογειακών Σπουδών. Μπορεί να τους ανατεθεί περιορισμένης έκτασης επικουρικό διδακτικό έργο στο χώρο της ειδικότητάς τους.
Το Τμήμα Ιστορίας και Αρχαιολογίας προσφέρει πρόγραμμα διδακτορικών σπουδών πάνω στα γνωστικά αντικείμενα :
Το Παιδαγωγικό Τμήμα Προσχολικής Εκπαίδευσης προσφέρει πρόγραμμα διδακτορικών σπουδών πάνω στις Επιστήμες της Αγωγής. Οι υποψήφιοι διδάκτορες πρέπει να είναι κάτοχοι μεταπτυχιακού διπλώματος ειδίκευσης στις Επιστήμες της Αγωγής ή άλλου συναφούς αντικειμένου ΑΕΙ ή ΑΤΕΙ της ημεδαπής ή της αλλοδαπής ή να είναι κάτοχοι μεταπτυχιακού διπλώματος ειδίκευσης σε διαφορετικό ή συναφές αντικείμενο από τις Επιστήμες της Αγωγής και ταυτόχρονα να είναι κάτοχοι είτε πτυχίου παιδαγωγικών τμημάτων είτε να υπάρχουν τεκμήρια για την εκπαίδευση τους στο πεδίο των Επιστημών της Αγωγής.
Η Ιατρική Σχολή προσφέρει πρόγραμμα διδακτορικών σπουδών πάνω σε θέμα που καθορίζεται από την τριμελή συμβουλευτική επιτροπή μαζί με τον υποψήφιο διδάκτορα.
Η κεντρική βιβλιοθήκη στο Πανεπιστήμιο Κρήτης ιδρύθηκε το 1977 - 1978. Αποτελεί το πρώτο κεντρικό κτίριο του Πανεπιστημίου Κρήτης και θεωρείται από τις καλά οργανωμένες βιβλιοθήκες στην Ελλάδα. Η συλλογή της καλύπτει τα επιστημονικά πεδία που θεραπεύουν τα Τμήματα των Σχολών του Πανεπιστημίου, βάσει των προγραμμάτων σπουδών. Περιλαμβάνει περισσότερους από 400.000 τόμους βιβλίων, πάνω από 32.000 τόπους επιστημονικών περιοδικών, πολλά αρχεία και χάρτες, οπτικοακουστικά μέσα, ηλεκτρονικά περιοδικά και πολυάριθμα εκπαιδευτικά CD-ROMs. Η συλλογή της διατηρείται στο χώρο του βιβλιοστασίου ο οποίος είναι ελεύθερης πρόσβασης για τους χρήστες της.
Η βιβλιοθήκη στο Ηράκλειο λειτουργεί στην Πανεπιστημιούπολη στις Βούτες Ηρακλείου και υποστηρίζει τη Σχολή Θετικών και Τεχνολογικών Επιστημών (ΣΘΤΕ) και την Ιατρική.
Το Πανεπιστήμιο της Κρήτης κατατάσσεται στην παγκόσμια ελίτ των εκπαιδευτικών ιδρυμάτων. Σύμφωνα με την κατάταξη που δημοσιοποίησε το Πανεπιστήμιο του Leiden, το ανώτατο εκπαιδευτικό ίδρυμα της Κρήτης απέσπασε μια σημαντική διάκριση, καθώς συγκαταλέγεται ανάμεσα στα 500 καλύτερα πανεπιστήμια του κόσμου. Η αξιολόγηση των πανεπιστημίων έγινε λαμβάνοντας υπόψη την ερευνητική παραγωγή, τις επιστημονικές δημοσιεύσεις -κριτήριο θεμελιώδες για την κατάταξη των πανεπιστημιακών ιδρυμάτων διεθνώς- και την απήχηση των πανεπιστημίων στο διάστημα 2005-2009. Το 2011, το περιοδικό "The Times Higher Education" το κατέταξε στην 145η θέση παγκοσμίως και το 2012 ήταν το καλύτερο Ελληνικό πανεπιστήμιο στην "QS World University Rankings". Στην ίδια κατάταξη βρίσκεται ανελειπώς από το 2006 σταθερά ως το πρώτο πανεπιστημιακό ερευνητικό ίδρυμα της χώρας.

