Клавдія Павлівна Фролова (* 24 лютого 1923, с. Сенькове Орловської області — 21 березня 2010, Дніпропетровськ) — український літературознавець і критик; професор, завідувач кафедри української літератури Дніпропетровського університету. Монографії й розвідки офіц. спрямування: «Андрій Головко» (у співавторстві, 1967), «Розвиток образної свідомости в українській радянській ліриці» (1970), «Аналіз художнього твору» (1975), «Естетичні категорії в українській радянській ліриці» (1976).
Клавдія Павлівна Фролова народилася 24 лютого 1923 р. в російському селі Сєньково Орловської губернії. Її батько — Павло Сергійович — старший син з великої селянської родини. Працював виноробом в Криму, закінчив військо-фельдшерську школу в Петергофі, брав участь у першій світовій війні, а згодом і у громадянській, де і одружився з Ніною Данилівною — юною медсестрою родом з Гомельщини — матір'ю Клавдії Фролової. У 1927 р. Павло Сергійович Фролов, одержавши ще й радянський диплом, переїхав з родиною в Україну до села Рудька Царичанського району на Дніпропетровщині. Там він заснував амбулаторію, фактично сформувавши систему медичної допомоги селянам.
Клавдія Фролова вчилася в школах Рудьки і Китайгорода, захоплювалася літературою і театром, ставила самодіяльні вистави і грала в них. Чудом лишилася живою після голодомору. Пережила часи німецько-фашистської окупації у хуторі Куньша в Краснодарському краї, куди евакуювалася з родиною у 1941 р. Там, разом з батьками, допомагала партизанському рухові, переховувала єврейську родину. А після визволення Червоною Армією організувала школу для місцевих і евакуйованих дітей і стала її офіційним директором і викладачем.
В 1939 р. вступила до філологічного факультету Дніпропетровського державного університету. Під час війни навчалася в Одеському університеті, який евакуювався до Майкопу, а згодом — до Туркменії. Видатний акторський дар звав її до театру — і повернувшись в 1944 р. в Дніпропетровськ вона, продовжуючи навчання в університеті, вступає до Театрального училища. Клавдія поїхала до Києва, де домоглася зустрічі з тодішнім міністром освіти Павлом Григоровичем Тичиною. Відомий поет був настільки враженим талантом дівчини, що особисто взявся домогтися для неї винятку з правил, виконав цю обіцянку і пізніше став листуватися з Клавдією Павлівною, даючи їй творчі і життєві поради. В 1945 р. К. П. Фролова з відзнакою закінчує університет і одночасно з навчанням в Театральному училищі починає викладати там філологічні дисципліни.
В 1946 р. К. П. Фролова одружується з морським офіцером Борисом Мусієвичем Хазаном — випускником фізичного факультету Дніпропетровського університету. Вони познайомилися в 1939 р. в університетському клубі на вул. Шевченка. Борис, родом з відомого села Гуляйполя, був професійним музикантом, засновником і керівником дуже популярного серед молоді університетського джаз — оркестру. Одночасно вважався дуже перспективним фізиком, маючи вже серйозні розробки в галузі металофізики. Вони листувалися всю війну, Клавдія писала йому на фронт, коли була нагода, щодня. Борис Мусійович пройшов всю війну на передовій — від комбата морської піхоти під Москвою до заступника командира дивізії в Берліні і військового коменданта м. Мюльгаузен. Просився служити на Батьківщині — просьбу врешті задовольнили, призначивши заступником начальника військово-морської бази в м. Молотовськ (нині Сєвєродвінск) Архангельської області. Там молоді і розписалися. В 1947 р. Б. М. Хазан демобілізувався за хворобою (був тяжко пораненим в бою) і нарешті повернувся до Дніпропетровська і став завучем школи, а згодом зосередився на роботі вчителя фізики і астрономії, яким пропрацював десятки років. Став одним з найкращих вчителів в Україні і залишив про себе добру пам'ять у тисяч учнів, велика кількість з яких обрали фізику як справу життя і досягли в ній чималих успіхів.
У березні 1947 р. Клавдія Павлівна народила сина Віктора у селі Юр'ївка Царичанського району, де після війни жили її батьки (чоловік записав його в Дніпропетровському ЗАГСі за завіреною телеграмою).
У тому ж році К. П. Фролову було запрошено до Українського музично-драматичного театру ім. Т. Шевченка в м. Дніпро, де вона вже скоро стала однією з провідних актрис, а з початку 1948 р. була призначена ще й завідуючою літературною частиною театру. Її яскраві ролі в класичному репертуарі («Підступність і кохання» Ф.Шиллера, «Мертві душі» М. Гоголя та ін.) і в найкращих сучасних п'єсах («Щастя» П.Павленка та ін.) викликали захоплення публіки і дуже схвальні відгуки преси. Але тогочасна атмосфера в радянському мистецтві і, зокрема, в театрі змусила молоду, перспективну актрису в 1949 р. покинути професійну сцену.
Довелося займатися різними справами: давати уроки бальних танців, викладати краснопис, вести театральні гуртки працювати диктором на радіо, майстром художнього слова в філармонії.
З 1949 р. викладала літературу в Дніпропетровському фінансовому технікумі, де навіть одержала звання старшого радника фінансової служби. Саме там К. П. Фролова створила самодіяльний театр, який був визнаний одним з найкращих аматорських колективів в СРСР. Клавдія Павлівна була режисером і грала головні жіночі ролі. Спектаклі «Назар Стодоля» та «Гроза» за п'єсами Т.Шевченка і О. Островського були визнані найкращими на всесоюзних фестивалях самодіяльного мистецтва.
К. П. Фролову в 1955 р. було запрошено на посаду художнього керівника щойно відкритого Дніпропетровського Палацу студентів. Там вона створила систему масового залучення до творчості студентської молоді, формування гуртків в усіх напрямах творчої діяльності, які фактично стали студіями професіонального рівня. Активно запрошувалися до керівництва ними високопрофесіональні й творчо спроможні фахівці. Чимало з них було повернуто до творчого життя після років поневірянь. У ті часи в вишах міста навчалися студенти з усіх країн «соціалістичного табору» і увагою не було обділено жодну з них. До занять в гуртках запрошувалися і школярі. Фактично в короткий термін на базі Дніпропетровського Палацу студентів було створено дієву систему розкриття талантів молоді, їх професійної підготовки до мистецької діяльності Палац фактично став визначним в місті театрально — концертним та культурно-виставковим закладом. Практично щоденно в Палаці студентів силами його вихованців відбувалися різноманітні концерти, драматичні і балетні спектаклі, постійно організовувалися художні виставки. Стали нормою аншлаги — кілька разів натовп бажаючих потрапити на концерт чи виставу зносив дубові вхідні двері. Колективи і вихованці Палацу почали отримувати нагороди на престижних конкурсах і фестивалях. Тріумфальним для Палацу став 1957 рік, коли його колективи одержали нагороди на республіканському фестивалі молоді і студентів в Києві, а згодом — і на міжнародному в Москві.
І саме в цей час над К. П. Фроловою знову згустилися хмари. Поодинокі зауваження і догани від компартійного начальства перетворилися на суцільну травлю з боку владних кіл. Її звинувачували в багатьох гріхах: ідеологічно невитриманому репертуарі, потаканню «стилягам», створенню широких можливостей для неформального спілкування з іноземцями, пропагування «не нашого» мистецтва, надмірне захоплення українською культурою і історією тощо. Сутність політичної системи того часу разом з примітивною людською заздрістю зробили свою справу — посаду художнього керівника Палацу було ліквідовано «з метою економії коштів» (просто звільнити людину, завдяки якій Палац і місто здобули славу виглядало б абсурдом).
Знову Клавдію Павлівну намагалися відсторонити від мистецтва. Та все ж вона і надалі активно цікавилася театральними справами. З 1948 р. до нинішніх часів регулярно дописувала до періодичних видань рецензії на спектаклі, театральні обзори. Згодом стала активним членом Спілки театральних діячів. Брала діяльну участь у становленні і розвитку університетського театрального колективу «Юність», театру одного актора (М.Мельника) «Крик», ставила вистави в навчальних закладах міста, підтримувала талановитих режисерів і акторів, нарешті домоглася введення в університетську програму викладання сценічного мовлення і акторської майстерності для майбутніх педагогів.
А на той час Клавдія Павлівна знову залишається без роботи. Але вона знаходить в собі сили і буквально в останній день встигає подати документи до аспірантури Дніпропетровського державного університету за спеціальністю «Українська література» і, незважаючи на вкрай стислий час на підготовку, готує реферат і блискуче складає іспити. І все ж для зарахування мусить шукати правди в Києві. Тільки втручання Міністерства освіти примушує місцеве керівництво дозволити їй стати аспіранткою.
Темою дисертації К. П. Фролова обрала творчу історію і місце повісті А. Головка «Бур'ян». Герой цього твору, написаного наприкінці 20-х років, сільський активіст відкрито виступив проти свавілля і корупції місцевої влади, за що був вбитий. Дисертантка дослідила багато архівних документів, зустрічалася з активістами і показала типовість таких випадків вже в радянські часи. Вона також фактично показала як письменник зміщував акценти у творі (не за власною волею) з кожним новим виданням. У 1962 р. в Інституті літератури Академії наук УРСР вона з великим успіхом захищає кандидатську дисертацію, яка стала основою монографії, що вийшла в 1967 р.
З 1961 р. К.П Фролова — викладач, а з 1962 р. — доцент кафедри української літератури Дніпропетровського державного університету (погодинно вона періодично працювала в університеті з 1953 р.). В 1963 р. її тяжко хворий чоловік нарешті отримує як ветеран війни, малогабаритну «хрущовку» на вул. Косіора, і сім'я Клавдії Павлівни (чолові, син і батьки) нарешті перебирається туди з напівпідвальної комуналки.
К. П. Фролову як дослідницю і як особистість захоплює проблема духовного максималізму, тема фізичного і морального космосу. Вона витлумачує свою концепцію в статі «Діалог з доктором Фаустом» в академічному журналу в 1967 р. А її ґрунтовна промова прийнята для пленарного засідання Європейського семінару з Фауст — проблеми. Але влада не дозволяє їй виїхати в Німеччину.
З 1962 р. К. П. Фролова починає дослідження творчості письменників «розстріляного відродження». Саме тоді відкривалися деякі архіви, дозволяється перевидання творів українських митців, знищених в сталінську епоху. К. П. Фролова публікує наукові розвідки творчості поетів 20-х років, аналізує їх художні здобутки. Досліджує і творчість прозаїків тих років оприлюднює листи з Соловецького табору своїй дружині відомого прозаїка Григорія Епіка (це була чи не найперша подібна публікація в СРСР). Вона досліджує обставини загибелі репресованих українських письменників.
Вже в роки перебудови публікує результати цих досліджень, наражаючись на атаки і судові позови з боку сталіністів.
У 60-ті роки К. П. Фролова аналізує нову поезію «шестидесятників», активно підтримує і пропагує молодих поетів нового покоління — Івана Драча, Ліну Костенко, Миколу Вінграновського, Василя Симоненка, схвалює не оприлюднені вірші аспіранта-філолога Василя Стуса і свого студента Івана Сокульсьского. Навкруги Клавдії Павлівни гуртується талановита, патріотично налаштована молодь. В «позалекційному» спілкуванні К. П. Фролової зі студентами обговорюються не тільки питання суто літературні, а і питання культурного та суспільного життя, до виступів і спілкування запрошуються провідні поети. Клавдія Павлівна працює з молодими талантами у літературному об'єднанні при міській бібліотеці, веде університетську літературну студію «Гарт».
У 1968 р. в Україні вибухає кампанія спрямована проти Олеся Гончара у зв'язку з його щойно надрукованим романом «Собор». Від викладачів і студентів університету влада вимагає публічного засудження цього твору як наклепницького та ідейно порочного. Особливо це, звичайно, стосувалося філологічного факультету. К. П. Фролова, ще в 1964 р. організовувала в Дніпропетровському університеті Всеукраїнську конференцію, присвячену творчості випускника факультету Олеся Гончара, писала про його романи рецензії і наукові статті. Вона високо оцінила і «Собор», відзначивши у рецензії на нього почуття палкого бажання до утвердження справжньої духовності, без якої суспільство замерзне в холодній сплячці, а це фатально позначиться і на соціально-економічному стані країни. Зі зрозумілих причин ця рецензія К. П. Фролової не була надрукована, а її студенти не тільки відмовилися брати участь у ганебній кампанії, але й написали гострого листа проти цькування видатного письменника. К. П. Фролову, яку було фактично відсторонено від спілкування зі студентами, друзі переконали у необхідності тимчасово залишити Україну. І кілька місяців вона перебувала у Росії. використовуючи цей час для роботи в бібліотеках і архівах, творчому спілкуванні з найкращими представниками російської філологічної і філософської науки.
Саме в цей час, у 1968 р. К. П. Фролова закінчила роботу над великою монографією, присвячену розвитку образної свідомості в українській ліриці 1917—1967 рр. Монографію було високо оцінено провідними літературознавцями, її вже було підготовлено до тиражування. Та місцеві контролюючі органи виявили в ній цілу низку імен поетів, творчість яких Кладія Павлівна аналізувала з високою професійністю і прихильністю, а навіть згадування цих імен було «не рекомендовано». Як результат — випуск книги було заборонено, а шрифт розсипано. Але К. П. Фролова все ж знайшла вихід. Дніпропетровський університет в той час був в системі всесоюзного міністерства, а московські чиновники, не розбираючись в українській літературі, завізували видання, і тираж було надруковано в 1970 р. в університетській типографії.
В 1972 р. К. П. Фролова в Інституті літератури Академії наук УРСР блискуче захищає докторську дисертацію присвячену українській ліриці. В тому ж році стає професором, а з 1973 р. очолює кафедру української літератури Дніпропетровського державного університету. К. П. Фролова спрямовує кафедру до серйозної наукової роботи на світовому рівні — це дослідження принципів художності, естетичного підгруддя літературної творчості, розвитку образної свідомості, природної основи таланту. Вона розробляє свій метод аналізу художнього твору, створює оригінальну систему естетичних категорій, вводить у науковий обіг нові терміни.
К. П. Фролова з великою любов'ю і майстерністю досліджує здобутки української літератури, перш за все поезії, різних часів, особливу увагу приділяючи сучасному літературному процесу, розглядає місце у всесвітній літературі літератури української, визначаючи її загальнолюдські і унікальні національні особливості. (Клавдія Павлівна і сама все життя писала вірші, які ніколи не оприлюднювала. Опублікувала лише дещицю з прозових творів).
К. П. Фролова переконана в тому, що її наукові здобутки слугують для підняттю духовного і освітнього рівня суспільства, розумінню своєї високої відповідальності за долю країни і прийдешніх поколінь. А втілення цього — разом з тонким розумінням природи художнього твору, відчуттям вогню незримої субстанції — має відбуватися через творчу і наполегливу працю шкільних вчителів, викладачів вишів та середніх спеціальних закладів. Саме їх підготовкою невтомно і талановито займається Клавдія Павлівна. В її лекціях поєднуються глибокий науковий підхід, всеосяжна ерудиція, ясність викладання, високий артистизм, педагогічне обдарування і щира любов до студентів. Тому для них кожна з цих лекцій стає справжнім святом. Послухати лекції Клавдії Павлівни приходять не тільки студенти з інших факультеті, але й і викладачі і аспіранти.
Вона стає одним з авторів підручників для вишів «Теорія літератури» (1975.) і «Українська радянська література» (1979). Її книга «Аналіз художнього твору» (1975), стала вкрай жаданою і для студентів і для фахівців — філологів.
На початку 1978 р. К. П. Фролова вступає до Спілки письменників України (яка на той час була частиною Спілки письменників СРСР), де стає одним з провідних діячів секції літературної критики. Її ґрунтовний аналіз творчості українських поетів та сучасного літературного процесу взагалі, який вона здійснювала у передмовах і післямовах до літературних видань і в періодиці ще з 1963 р. протягом понад 40 років, завжди привертали найпильнішу увагу письменників та філологів і найжвавіший інтерес з боку широких кіл читачів.
В фундаментальній монографії «Естетичні категорії в українській радянській ліриці» (1975) К. П. Фролова вперше представила ієрархічну систему естетичних категорій і продемонструвала їх застосування в аналізі конкретного літературного матеріалу. Вона стала ініціатором і основним організатором Всесоюзної наукової конференції « Естетичні категорії в літературознавчому та мистецтвознавчому аналізі», яка відбулася в 1978 р. Дніпропетровському університеті. Методологічна система досліджень в галузі естетики, створена професором К. П. Фроловою і методики, похідні з цієї системи проклали міст між естетикою і мистецтвознавством (літературо- театро-, музикознавством) та вивченням інших видів мистецтва, що до того робилося хіба що спорадично.
В 1979 р. К. П. Фролову запрошують на професорську посаду в Московський державний університет ім. М. В. Ломоносова з пропозицією очолити новий напрямок, який сполучав би естетичний системний аналіз літературного процесу з його впровадженням на матеріалі літератури народів СРСР. (К. П. Фролова з 1967 р. активно працювала над проблемою національних і міжнаціональних засобів образності в літературі). В перспективі мала була б відкрита кафедра, в якій би розвивався цей напрямок як в освітньому, так і в науковому плані. Але Клавдія Павлівна все ж відмовилася від такої привабливої пропозиції. Переважила турбота про створену нею українську літературознавчу школу і бажання працювати саме на рідній землі, віддаючи сили українському суспільству.
У ті ж часи К. П. Фролову обирають головою університетської організації товариства «Знання». І вона починає швидко перетворювати цю досить бюрократичну тоді організацію, яка мала статус виконавця партійно- державних завдань на систему, яка генерувала ефективні методи просвіти людей — не тільки університетського контингенту, а і різних верств населення. Клавдія Павлівна створює Народний університет культури, який дуже швидко зростає до рівня значного загальноміського закладу. Було створено кілька факультетів, які охоплювали практично всі аспекти культури і мистецтва. К. П. Фролова, завдяки своїм знанням, енергії, діловим зв'язкам, гарячим бажанням підняти якнайбільше співвітчизників на високі культурні щаблі, зуміла зробити реальний народний заклад для досягнення цієї мети. Фактично на громадських засадах для викладання були залучені найкваліфікованіші лектори, задіяні культурні заклади. Клавдія Павлівна особисто приділяла весь вільний від навчальної і наукової роботи час діяльності в Народному університеті — читала оглядові і фахові лекції, проводила конференції і семінари, організовувала зустрічі з видатними митцями, розшукувала людей, які мали хист до культурної або наукової діяльності.
Цей громадський заклад був визнаний найкращим народним університетом на Всесоюзному з'їзді товариства «Знання». За роки роботи Народного університету тисячі мешканців Дніпропетровська набули не тільки нових знань а й смак до літератури і мистецтва високого ґатунку, залучилися до культурного життя.
Одночасно з громадською роботою К. П. Фролова у 80-ті роки енергійно розвиває свою наукову школу, генерує плідні наукові ідеї, багато сил віддає викладацькій роботі, активно працює в декількох наукових і редакційних радах Під її керівництвом захищається чимало докторських і кандидатських дисертацій. З під її пера виходять численні статті в академічних, популярних і «товстих» літературних журналах. Вона редагує наукові збірки і готує для них фундаментальні і оглядові статті. Ціла низка її статей розміщується в багатотомних енциклопедіях. В ці ж роки виходять книжки К. П. Фролової «Морально-естетичні пошуки в сучасній українській ліриці», «Теория и методика применения эстетических категорий в литературоведческом анализе», «Взаимовлияние и взаимосвязи советских национальных литератур».
К. П. Фролова вважає, що вчені мають залучати широкі верстви народу і, насамперед, молоді до розуміння результатів своєї роботи, важливості її для розвитку суспільства. Тому вона вишукує час і для популяризації літературознавства . В 1983 р. вона випускає книгу «Субстанції незримої вогонь». В ній популярно досліджується питання поетики художнього тексту, таємниці створення поетичного образу. А в 1987 р. виходить книга К. П. Фролової «Цікаве літературознавство». Глибоке проникнення в сутність художнього поєднувалося в ній з ясністю розповіді про складні питання літературної творчості, а висока ерудиція авторки — з щирою любов'ю до читача. Цим читачем мав бути школяр, але не тільки в шкільній, а і в студентській, і в працюючій молоді книга пробуджувала нові джерела почуття і розуміння літератури, а в декого ще й розпалювала справжній літературний дар. Ця книга, незважаючи на масовий тираж дуже швидко стала бібліографічною рідкістю. І в 1991 р. максимальним на той час накладом виходить її друге доповнене і перероблене видання, яке теж миттєво зникає з полиць книгарень і, на жаль, бібліотек. В 1989 р. Міністерство освіти СРСР звертається до К. П. Фролової з проханням написати подібну книгу російською мовою і з прикладами з російської літератури як посібник для всіх шкіл Радянського Союзу. І Клавдія Павлівна, значно розширюючи книгу, пише її російський варіант. Але наводячи численні приклади з літератури російської, зберігає в ній всі приклади української літератури, а крім того, наповнює книгу прикладами з багатьох літератур народів СРСР. Цю книгу було повністю підготовлено до друку масовим тиражем у серпні 1991 р. Але відомі події в Москві так і не дали можливості побачити їй світ.
У 1989 р. К. П. Фролова разом з сином стають ініціаторами створення Придніпровського Колегіуму — навчального закладу на принципово новій основі. Він мав поєднати останні класи середньої школи і бакалаврату. За задумом авторів проекту на навчання мала відбиратися найталановитіша молодь з усього Придніпровського регіону. Були розроблені оригінальні програми, які органічно поєднували глибоке вивчення гуманітарних дисциплін з формуванням системного мислення на базі точних наук, сформована систему постійного пошуку і відбору учнів до колегіуму, підібрані кваліфіковані викладачі. Проект успішно пройшов експертизу фахівців, до нього схвально віднеслися органи освіти і навіть зголосився фінансувати фонд «Відродження» (за умови надання місцевими органами влади достойного приміщення). Колегіум мав стати закладом який би дав справжнє виховання і глибоку освіту талановитій і патріотично налаштованій молоді, готувати справжню еліту регіону і країни.. На жаль, владні органи ні до, ні після проголошення незалежності України так і не підтримали цей проект — його було утоплено у питаннях приміщення, фінансування, підпорядкування, штатного складу, персоналій, системі відбору учнів та взагалі у бюрократичному болоті. Низка окремих програм, які були підготовлені для колегіуму згодом використовувалися в різних навчальних закладах України і Росії вже без участі авторів.
В часи перебудови К. П. Фролова активно виступає за повернення визначних археологічних знахідок на території України і художніх цінностей, вивезених з України в різні роки до українських музеїв. Вона веде гостру дискусію в листах з російським академіком Лихачовим (з яким до того листувалася з літературознавчих питань) заперечуючи його пропозицію зосередити всі мистецькі та історичні цінності Радянського Союзу у Москві і Ленінграді В ці часи К. П. Фролова стає одним з лідерів громадського руху в галузі культури. Як делегат від Дніпропетровщини вона бере активну участь в установчому з'їзді Товариства української мови ім. Т. Г. Шевченка, з'їзді української інтелігенції. Там вона виступає за утвердження і розвиток української культури і мови як найважливішої складової майбутньої демократичної Української держави. Наприкінці 80-х в періодичних виданнях публікуються оповідання-спогади Клавдії Павлівни(зокрема «Рудька», де йдеться про голодомор в її селі), які друкувалися в іноземних виданнях під псевдо або без підпису автора.
Ще в 70-ті роки К. П. Фролова займається проблемою «Людина і природа».
З дитинства, яке пройшло в мальовничій Орільщині (Царичанському районі Дніпропетровської області) Клавдія Павлівна дуже тонко сприймає природу, відчуває глибокі взаємовідносини з нею людини. Її роздуми і почуття стали основою для наукових розробок цієї теми в літературі в основному української. Ці розробки ввійшли в монографії, статті К. П. Фролової, а також були розвинуті її учнями. І як завжди у своєму житті Клавдія Павлівна сполучає наукові розробки з практичною діяльністю. Вона виступає перед активістами неформальної екологічної організації «Семінар з оточуючого середовища (SOS)», яку її син започаткував у 1975 р. А згодом активно сприяє створенню незалежної громадської екологічної асоціації «Зелений світ». В 1992 р. К. П. Фролова створює культурологічну громадську організацію « Зелена вітальня». Вона згуртовує творчу інтелігенцію, вчених, викладачів, студентів, народних митців, людей, аматорів літератури і мистецтва, які вболівають за стан української природи. Кожне засідання організації (2 рази на місяць) стає подією в культурному житті міста. Програми засідань включали виступи вчених, письменників, артистів. музикантів. Організовувалися виставки митців. Метою організації було залучення громадськості до екологічного руху через емоційне сприйняття необхідності захисту природи, збереження її ресурсів для прийдешніх поколінь. Розуміючи, що реальний вплив на стан природи, на практику природокористування можливий за використанням політичних важелів, К. П. Фролова активно сприяє створенню регіональної організації партії Зелених України (ПЗУ). Вона не тільки стає членом цієї партії, але й пише Маніфест Зелених Україні, який з'їзді ПЗУ приймається як офіційний документ партії. Клавдія Павлівна пише матеріали для партійних видань, листівки для виборчою кампанії, дає пропозиції щодо діяльності Зелених.
В 1992 р. Клавдію Павлівну спостигає велике горе — смерть чоловіка Бориса Мусійовича Хазана, фронтовика, учителя, патріота України, який завжди підтримував дружину у важкі часи, добре розумів значення її діяльності, з яким вона була у шлюбі 46 років. До того вона емоційно тяжко пережила відхід з життя свого батька Павла Сергійовича Фролова (у 1974 р.) і матері Ніни Данилівні (у 1981 р.), які віддали багато душевних сил вихованню дочки, були оплотом для її прагнень… Але вже приходили до світу майбутні покоління — у 1974р онук Павло, в 1981 р. — онука Наталія, а згодом в сім'ї Павла народилися правнуки Клавдії Павлівни — Андрійко (в 1999 р.)
Разом з розвитком своєї наукової школи і підготовкою фахівців — філологів К. П. Фролова серйозно займається вивченням і аналізом українського фольклору, насамперед — Придніпровського регіону. Клавдія Павлівна природно ввібрала в себе народний дух, світосприйняття основи народу — українського селянства ще з дитячих літ. І зараз вона збирає і аналізує в літературному, історичному і соціальному вимірах численні зразки істинно народного слова, які ще не ставали предметом професійного вивчення філологів, істориків, соціологів. З притаманною їй наснагою Клавдія Павлівна розробляє стратегію пошуку фольклорного матеріалу, організує експедиції студентів, які збирають його. В 1991 р. виходить її популярна книга про український фольклор « Прилетіла ластівка». В 1993 р. вона створює навчальний посібник з народознавства «Ярина», який стає найпопулярнішим підручником і довідником з цього питання, а разом з тим глибокою науковою розробкою теми.
У тому ж році К. П. Фролова за віком йде з посади зав. кафедрою, залишаючись її професором і науковим керівником, продовжуючи вести напружену навчальну, наукову і громадську діяльність. Але в 1994 р. роботу К. П. Фролової перепиняє тяжка хвороба. Сталося так, що ліфти у 12-поверховому корпусі університету не працювали через нестачу коштів на електрику, і професор Фролова на восьмому десятку років щоденно мала пішки підійматися на найвищі поверхи, щоб читати лекції, консультувати студентів і колег. Одного вечора після лекцій вона ще поїхала до лікарні відвідати хвору аспірантку. Там теж довелося підійматися високо східцями… Втратила свідомість ледь діставшись домівки. Син встиг доставити її до лікарні у вкрай тяжкому стані. Лікарі визначили обширний інсульт, і кілька тижнів боролися за її життя. Найоптимістичніший прогноз був: можливо ще кілька років життя, але в паралізованому стані. Натомість завдяки зусиллям близьких та насамперед її несамовитій волі до творчого життя і служіння Україні Клавдія Павлівна за кілька місяців повертається до повнокровної діяльності.
В 1994 р. К. П. Фролова стає професором кафедри літератури і мистецтва Дніпропетровського національного університету. Вона проводить регулярні теоретичні семінари, бере участь в організації міжнародних і всеукраїнських конференцій, пише статті про творчість сучасних письменників, аналізує літературний процес. К. П. Фролова продовжує працювати у редакційних радах філологічних видань, Вченій раді університету, спеціалізованих радах із присудження наукових ступенів. І скрізь вона займає активну, принципову позицію, обстоюючи підтримку належного наукового рівня, сприяння творчому пошуку, ерудиції і глибокому проникненню в сутність предмета.
К. П. Фролова продовжує розвивати і діяльність в галузі народознавства. Стає ініціатором створення в університеті лабораторії українського фольклору, де у філологів буде можливість працювати разом з музикознавцями, мистецтвознавцями та істориками. Під її науковим керівництвом відбувається активний і масштабний збір і аналіз зразків народної творчості — усної, музичної, художньої. Завдяки цьому зберігаються від зникнення численні зразки цієї творчості, яка відображає істинну душу народу.
В 1996 р. К. П. Фролова офіційно призначається на посаду головного наукового співробітника лабораторії українського фольклору. Вона ініціює видання наукових збірок « Народознавчі аспекти мови, фольклору та літератури Придніпров'я». «Фольклор і говори Наддніпрянщини», стає їх співавтором і редактором. В 2001 р. виходить її монографія «Рай-поле. Фольклор і сучасна народна творчість Придніпров'я».
Одночасно К. П. Фролова продовжує активно працювати і в інших філологічних галузях. Друкуються її роботи «Духовність і мистецтво», «Шестидесятництво (витоки, суть і сучасність)», «Жанр як морфологічна категорія», «Шевченко в Японії» тощо. А в 2001 р. виходить монографія К. П. Фролової «Методологічні та філософсько-психологічні основи теорії літератури і мистецтва», яка стала визначною подією в гуманітарній науковій сфері. (На жаль ніхто з власних або науково-освітніх кіл не зголосився підтримати це видання, і воно було здійснено коштом сім'ї Клавдії Павлівни.) В 2005р . К. П. Фролова стає співавтором книг « Слово про літературу та письменників Придніпров'я», «Антологія прози Придніпров'я»
В 2006 р. Клавдія Павлівна видає книгу публіцистичних роздумів «Перед очисною грозою». Книгу про українських борців за свободу, людську гідність, збереження культури і духовності українського народу. Книгу про духовний світ, у якому жив народ, світ, який можна відчути через незнищенні фольклорні джерела. Але попри те, що в книзі подано унікальний матеріал про дніпропетровців, місцева влада навіть не відповіла на прохання К. П. Фролової допомогти з фінансуванням цього видання. І Клавдія Павлівна вимушена видавати книги, так потрібні для українського власним коштом.
В цей же час К. П. Фролова паралельно працює і над іншими темами. В 2006 р. вона підготувала до видання «Євшан-зілля» — фундаментальну хрестоматію з українознавства, в якій величезна робота з дбайливого відбору матеріалу поєднувалася з авторським науковим підходом. Це давало можливість молоді й усім зацікавленим громадянам України ввійти в тему українства на об'єктивному і системному підгрудді, розвинути або пробудити любов до рідної землі, осмислити причини перемог і поразок на шляху складної і часто трагічної української історії. І знов ніхто із «сильних світу цього» не посприяв виданню цієї книги.
Напружена боротьба за становлення і розвиток дійсної культури, за формування освіченого і патріотичного громадянського суспільства в умовах розпалюванню поклоніння золотому тельцеві, яке спирається на хтиву сутності багатьох «вершителів долі» на всіх рівнях влади, ця нерівна боротьба різко погіршила стан здоров'я К. П. Фролової. Значну роль тут зіграли і вроджений порок серця, який Клавдія Павлівна мужньо долала все життя і пережитий тяжкий інсульт.
Наприкінці 2006 р. вона залишає роботу в університеті, якому віддала 50 років життя, і зосереджується на творчій роботі. Попри всі негаразди К. П. Фролова береться за написання фундаментальної монографії «Естетика», яка б мала стати і глибоко науковою книгою і необхідним підручником для гуманітаріїв. Клавдія Павлівна охоче приймає у своїй домівці студентів, письменників, людей, небайдужих до літератури і мистецтва, Вона щоденно цікавиться подіями в країні і світі, висловлює з цього свої думки, пише пропозиції у владні структури.
Але в листопаді 2007 р. у Клавдії Павлівни трапляється новий, вкрай тяжкий інсульт. Три місяці йде боротьба за її життя, і, нарешті, вона повертається додому, де рідні створюють їй належний догляд. Дуже втішив Клавдію Павлівну візит колег і учнів з університету, Спілки письменників, Спілки театральних діячів, які дуже тепло поздоровили її з 85-річчям. Телефоном її поздоровляли відомі письменники і літературознавці з Києва та інших міст України.
І знову до роботи… К. П. Фролова пише статті, надає методичні рекомендації і продовжує працювати над «Естетикою». Університет дає можливість видати частину цього рукопису, який виходить у 2008 р. (за участю останньої аспірантки Клавдії Павлівни В. Д. Галацької) як Посібник до вивчення курсу «Естетика». Незважаючи на кволість організму нестримна душа Клавдії Павлівни рветься до творчості, до нових наукових розвідок. Її розум як завжди сповнений ідеями. Вона накреслює різнопланові теми робіт, серед яких «Взаємодія науки і мистецтва», «Динамічне співвідношення літератури і дійсності», «Українська музично-літературна естетика». В 2008 р. К. П. Фролову запрошують в Дніпропетровську консерваторію як професора, і вона готує навчальні плани спецкурсів на тему взаємодії літератури та музики, відповідний дидактичний матеріал, запрошує до себе студентів на консультацію. Починає писати «Реальні оповідання», описуючи і художньо аналізуючи факти зі свого життя, зустрічі з людьми, згодом писати стає важче і вона починає більше розповідати.
Своє 87-річчя 24 лютого 2010 р. Клавдія Павлівна відзначила у колі своїх дітей і онуків. А вранці 21 березня 2010 року у власній квартирі у Дніпропетровську. На панахиду прийшли колишні колеги Клавдії Павлівни — вчені, викладачі, письменники, митці, театральні діячі, музиканти — світлі, щирі люди. З великим сумом, вдячністю і сердешним теплом згадували щасливі нагоди спілкування с Клавдією Павлівною, читали вірші, говорили, що тільки зараз люди почнуть усвідомлювати її внесок в науку, освіту, літературу, внесок в побудову нового суспільства.
Клавдію Павлівну Фролову поховали 24 березня 2010 р. на Лівобережному кладовищі Дніпропетровська, неподалік від могил батьків поряд з могилою чоловіка.
{{Бібліоінформація}}

Фроля́к Святосла́в () (*1920 — †1988), правник, український канадський діяч, народився в (), Альберта, Канада.
Як військовослужбовець канадської армії в Англії в 1945 році заснував у Лондоні Центральне Українське Допомогове Бюро, був його секретарем і директором. У 1943–1944 був головою Молодих Українських Націоналістів у Канаді, у кінці 1940-их — на початку 1950-их pp. діяч Ліґи Визволення України, співзасновник, згодом голова Товариства українсько-канадських професіоналістів і підприємців Канади (1971–1973) та Канадської фундації українських студій (1975–1976).
Помер 4 червня 1988 р. в м. Торонто, Канада; похований на цвинтарі «» () в Торонто.

Фронт національної єдності (ФНЄ) — легальна націоналістична організація, що постала 1933 на тлі важкої політичної ситуації на українських землях, окупованих Польщею. Вона боролася проти політики «нормалізації», що її провадило УНДО, і проти тактики терору ОУН. Зародком ФНЄ була ідеологічна група «Нового Часу», що постала 1933 з ініціативи Дмитра Палієва, згодом оформився організаційний комітет у складі: Сильвестр Герасимович (голова), Д. Паліїв (секретар), о. Михайло Блозовський, В. Кохан, Л. Савойка; крім них, члени кооперативного видавництва «Батьківщина» (Іван Рудницький, Мирон Коновалець).
У 1933 році почав виходити орган партії — двотижневик «Перемога» (1935 року перетворений на ідеологічний квартальник). ФНЄ мав у програмі організувати провідну верству з усіх станів і шарів української нації (згодом виникла назва «творчого націоналізму»). Унаслідок жвавої освідомчої й організаційної роботи ініціаторів діяльність ФНЄ набрала значного розвитку. У листопаді 1934 почав виходити тижневик «Батьківщина», а видавництво «Батьківщина» розгорнуло чималу видавничу діяльність; з листопада 1935 почав виходити щоденник «Українські Вісті».
20 вересня 1936 у Львові відбувся І Конгрес ФНЄ, в якому взяли участь 150 делеґатів (у тому числі 80 % становили селяни). Організаційними клітинами ФНЄ були т. зв. дружини (селянські, робітничі та ін.). Вони були об'єднані в області, що їх очолювали так звані обласні. ФНЄ був першою на Західних Українських Землях не соціалістичною організацією, що спромоглася притягнути до себе робітників, серед інших і тих, що під час українізації в УССР зазнали ком. впливів. До ФНЄ горнулися розчаровані політикою своїх організацій: ундівці, оунівці, гетьманці, а також непартійні.
Керівним органом ФНЄ була обрана на конгресі політична колегія, до якої увійшли: С. Герасимович (гол.), Д. Паліїв (провідник ФНЄ), В. Кохан, Л. Савойка, Микола Шлемкевич, С. Волинець (секретар), Ю. Крохмалюк, М. Дзьоба, І. Гладилович; ін. діячі ФНЄ: В. Дзісь, Д. Кузів, М. Кушнір, Т. Руденський. Другим керівним органом ФНЄ була Крайова Рада, до складу якої входило 30 членів. Польська влада переслідувала ФНЄ, часто конфіскувала його видання і заарештовувала його активних діячів (на початку 1939 був заарештований весь секретаріат); восени 1935 були заборонені «Перемога» і «Батьківщина», органом ФНЄ впродовж місяця був «Хліборобський Шлях». Згодом видання «Батьківщини» поновлено.
Після вибуху польсько-німецької війни частина провідних членів ФНЄ виїхала на Захід. Тому що в умовах німецької окупації на території Генеральної Губернії не можна було вести незалежної української політики, Д. Паліїв припинив діяльність ФНЄ, а навесні 1941 ФНЄ перестав існувати. Членам ФНЄ доручено було включитися в працю громадської організації УЦК і його низових клітин.

Я́ків Па́влович Фру́мкін (, Смоленськ — 2 жовтня 1978, Київ) — український радянський психіатр, професор (з 1932 року), доктор медичних наук (з 1940 року), заслужений діяч науки УРСР (з 1964 року). Член ВКП(б) з 1943 року.
Народився 4 (17 серпня) 1902 року у Смоленську. У 1924 році закінчив медичний факультет 1-го Московського університету (учень відомого психіатра П. Б. Ганнушкіна) і до 1930 працював ординатором та асистентом у психіатричній клініці 2-го Московського університету. В 1931–1932 роках працював в Омському медичному інституті. З 1933 року — завідувач кафедри психіатрії Київського медичного інституту, з 1975 — консультант цієї кафедри.
Помер 2 жовтня 1978 року в Києві. Похований на Байковому кладовищі (ділянка № 1).
Автор понад 150 наукових праць, які присвячено питанням клініки, систематики, диференційної діагностики та лікування психічних захворювань, організації психіатричної допомоги і викладання психіатрії, методологічним питанням психіатрії.
Уперше описав такі клінічні поняття, як «невизначений тип афекту» (при шизофренії), «принцип відповідності» психопатологічних симптомів, деталізував клінічні форми епілепсії та типи епілептичного недоумства, клініку атеросклеротичного галюцинозу, «слідові механізми в психопатологічному симптомоутворюванні», «гострі психопатичні стани», «тріаду Фрумкіна» (при шизофренії). Під керівництвом (консультацією) Я. П. Фрумкіна виконано 9 докторських, 38 кандидатських дисертацій. Його учні очолили кафедри та відділи медичних та науково-дослідних інститутів багатьох регіонів України.


Захарівка (у 1927-2016 — "Фрунзівка") — селище міського типу, адміністративний центр Захарівського району Одеської області України. 
Населення 6300 меш. (1970), 5111 меш. (2001). Цегельня, харчова промисловість.
Територія сучасного селища "Захарівка" містить також колишні села "Адамівка", "Байрове", "Катеринівка", "Латівка".
Поблизу селища створено ландшафтний заказник місцевого значення Шептереди.
Станом на 1886 рік у містечку "Захарівка", центрі Захар'ївської волості Тираспольського повіту Херсонської губернії, мешкало 702 особи, налічувалось 127 дворових господарств, існували станова квартира 3-го стану, православна церква, 2 єврейські синагоги, школа, земська станція, 6 лавок, постоялий двір, харчевня та винний склад, відбувався щорічний ярмарок та базари через 2 тижня по неділях. За 9 верст — залізнична станція, трактир. За 12 верст — молитовний будинок. За 16 верст — залізнична станція.
У селі "Адамівка" мешкало 50 особи, налічувалось 12 дворових господарств, існували паровий млин та цегельний завод.
У селі "Катеринівка" мешкало 32 особи, налічувалось 7 дворових господарств, існував винний склад.
Згідно з законом «Про засудження комуністичного та націонал-соціалістичного (нацистського) тоталітарних режимів в Україні та заборону пропаганди їх символіки» смт Фрунзівка внесене до переліку населених пунктів, які підлягають перейменуванню.

Анато́лій Семе́нович Фуже́нко (25 лютого 1936, с. Сокирне, Черкащина — 3 жовтня 1999) — український радянський скульптор, член Спілки художників СРСР.
Народився 25 лютого 1936 року на Черкащині. В 1962 році закінчив Київський художній інститут.
Помер 3 жовтня 1999 року. Похований в Києві на Байковому кладовищі (ділянка № 49б).
Пам'ятники:
станкова скульптура:
Тематична скульптура — «Хліб» (1963) та інші.
Військовий меморіал в Мелітополі (1967, скульптори М. Я. Грицюк, Ю. Л. Синькевич, А. С. Фуженко, архітектори А. О. Сницарєв, О. К. Стукалов).

Фундукле́й Іва́н Іва́нович (, Єлисаветград — , Москва) — російський політичний та громадський діяч, київський цивільний губернатор (1839–1852). Допоміг видавати матеріали про Київ і Київщину, серед іншого «Обозрение Киева и Киевской губернии по отношению к древностям» (, 1847), «Статистическое описание Киевской губернии» (у 3-х т., СПб, 1852), «Обозрение могил, валов и городищ Киевской губернии» (1848) та інше. Почесний громадянин Києва.
За царювання Миколи I, був одним з двох губернаторів (другим був ковенський губернатор Афанасій Радищев), які не брали хабарів навіть з відкупників (загалом губернаторів було 56).
Народився в Єлисаветграді (тепер Кропивницький), у сім'ї купця-грека, який переселився в кінці XVIII століття з турецького Константинополя та розбагатів на торгівлі тютюном та на винному відкупі в Одесі.
Син мільйонера і сам мультимільйонер, він був вихований на хлібі та воді. Згідно з волею батька, що виховував у сина працелюбність, старанність та чесність, довгі роки працював на невисоких чиновницьких посадах. У подальшому Фундуклей на всіх високих посадах дивував людей чудотворним поєднанням досвіду, щедрості до нужденних і особистої простоти. Це був приклад людини, що використує багатство для служіння суспільству.
Освіту хлопчик отримував у домашніх умовах і почав служити з 12-ти років, у 1811 році зайняв посаду підканцеляриста в поштовому департаменті. У 1818 році служив у канцелярії Комітету міністрів, з 1819-го — у канцелярії по прийому прохань на височайше ім'я. Лише в 1831 році отримує посаду чиновника з особливих доручень при особі новоросійського генерал-губернатора князя Михайла Воронцова. Оцінивши ділові якості та багатий досвід чиновника, князь клопоче про посаду волинського віце-губернатора в Житомирі для свого підопічного. Існує думка, що таке неочікуване призначення було викликане в першу чергу величезним багатством, яке залишив Фундуклею батько після смерті. Почувши про щедрість та багатство волинського віце-губернатора, київський військовий губернатор Дмитро Бібиков також поспішив з клопотанням про подальшу долю перспективного чиновника і виклопотав для нього місце цивільного губернатора у Києві з 1839 по 1852 рік.
Іван Фундуклей багато зробив для міста та киян за роки його служби у Києві. Він був покровителем науки та освіти, налагодив роботу міської митниці, покращив умови утримання арештантів у тюрмах. Після повені 1845 року організував систему допомоги постраждалим — їм надавали позики на відновлення помешкань та притулок у Контрактовому будинку на Подолі. Сам губернатор фінансово підтримував декілька великих сімей, які потребували допомоги. За його кошти вперше був вкритий бруківкою Андріївський узвіз та побудований у 1843 році один з фонтанів тодішнього Київського водогону, що живився водою з джерел надхрещатицьких пагорбів. Цей фонтан кияни називали «Фундуклеївський» або просто «Іван», на честь губернатора. До цього ж періоду належить і спорудження будинку Київської міської думи на Подолі та знаменитого ланцюгового мосту.
За його кошти, під його наглядом та за його безпосередньої участі були видані декілька книг археологічного, історичного та статистичного характеру про Київ. У 1849 році він був обраний почесним членом Київського університету св. Володимира та членом-кореспондентом товариства нумізматів. У 1850 році — членом Петербурзького археологічного та Імператорського російського географічного товариства. Він також був діючим членом Одеського товариства історії та старожитностей.
Фундуклей викупив у одного чиновника побудований на казенні гроші кам'яний двоповерховий будинок (на розі теперішніх вулиць Богдана Хмельницького та Пушкінської) з тим, щоб чиновник, якому загрожував суд та каторга за розтрату, терміново відшкодував недостачу. Сам же губернатор, через кілька років після свого від'їзду на нове місце служби до Варшави, пожертвував цю садибу для облаштування там першої загальноміської жіночої гімназії нового типу (відкритої для дітей всіх станів). Згодом у цій гімназії навчалась відома поетеса Анна Ахматова. Нову гімназію назвали на честь колишнього губернатора — Фундукліївською.
По від'їзді з Києва Фундуклей довго служив у адміністрації Царства Польського в складі Російської імперії: з 1852 року у Варшавському департаменті сенату, з 1855-го — генеральним контролером Царства Польського та головуючим у Вищій рахунковій палаті. З 1865 року Іван Фундуклей був віце-головою держради Царства Польського. Навіть бувши адміністративним працівником, він не полишав наукової та просвітницької діяльності. За його сприяння та під його керівництвом було видане дослідження історії народного господарства та лісів Польщі.
В останні роки життя Іван Фундуклей засідав у Державній раді в Санкт-Петербурзі, а згодом, у 1876 році переїхав до Москви. Жив самотнім та непримітним життям у своїй квартирі на Тверському бульварі, у будинку Вирубова. Там же і помер 22 серпня 1880 року. Похований в Донському монастирі.
Фундуклей був одним з основних дієвих урядовців у справі Кирило-Мефодіївського товариства. У той час генерал-губернатор Бібіков був у від'їзді, й Фундуклей особисто брав участь в арештах, обшуках і допитах кириломефодіївців, багатьох з яких знав особисто. Микола Костомаров уважав, що Фундуклей мав намір його попередити, але за місяць чомусь не встиг.
У власних спогадах Еразм Іванович Стогов, правитель канцелярії генерал губернатора південно-західної Росії Дмитра Бібікова, вказує, що Фундуклей володів багатьма чудовими, примітними людськими якостями. Наприклад, був щедрим і багато допомагав бідним, але головним було те, що він робив це якось непомітно, на відміну від Бібікова, який «давав по 3 копійки з шумом, з ефектом». За свій кошт він відремонтував губернаторський будинок, що був у занепаді, та виписав із-за кордону гарні меблі без мита (з дозволу міністра фінансів), які й подарував згодом місту.
Фундуклей ніколи не підлещувався до Бібікова, а навпаки, твердо відстоював свої права проти капризів генерал-губернатора, і робив це спокійно, виважено, без зайвого хвилювання. Був далекоглядним та мудрим чиновником. Зі слів Стогова, він не брав своєї платні, а віддавав її у канцелярію: правителю платив 12 тисяч рублів на рік, щоб той не брав хабарів. "Хабарництво за Фундуклея було слабкіше, ніж в інших містах, тому що багаті поміщики призначали поліцейським чиновникам річні оклади. Такий оклад виплачувався і з маєтків Фундуклея; коли останній призначений був київським губернатором, управляючий (маєтком) припинив видачу, але Фундуклей наказав поновити її зі словами: «Якщо багаті поміщики не будуть платити поліції, то вона буде отримувати кошти від крадіїв».
Фундуклей непогано грав на фортепіано, йому весь час надходили поштою ноти. Був вправним стрільцем, знав багато європейських мов, але розмовляв ними винятково з іноземцями і ніколи цим знанням не хизувався. Був знавцем мистецтва та колекціонером живопису, але ніколи не говорив про мистецтво. Був досить мовчазним, розумним і мав надзвичайну фізичну силу. Сім'ї не мав (вірогідно, внаслідок невиліковних лишаїв не міг тісно спілкуватися з жінками).
У 1869 році одна з центральних вулиць, Кадетська, була перейменована на Фундуклеївську (нині — вулиця Богдана Хмельницького), а у 1872 році Фундуклей був обраний почесним громадянином Києва.
На честь Івана Фундуклея названа, відкрита 1876 року, вантажно-пасажирська залізнична станція Фундукліївка у смт Олександрівка Кіровоградської області.

Саве́лій Ілліч Футоря́нський (*1900, смт Тиврів, нині Вінницької області — †28 грудня 1925, м. Київ) — український композитор, диригент і музичний критик.
Народився в сім'ї лікаря Тиврівської бурси. Навчався в Тиврівській бурсі і 3-й Київській гімназії, яку закінчив у 1918. Ще в гімназії відчув потяг до музики, тому вступив до Київської консерваторії. Закінчив Московську консерваторію (1921).
З 1920 працював музичним інструктором у Червоній армії і київській політосвіті. З 1922 — диригент драматичного театру в Києві, з 1923 керував музичною студією ім. Миколи Леонтовича та дитячою музичною студією.
Загинув унаслідок трагічного випадку, випивши замість води розчин сулеми.
У доробку композитора — дві сонати, марш, покладені на музику вірші сучасних поетів, зокрема хори на слова Павла Тичини («Великодній дощ», «Ми дзвіночки»), фортепіанові твори, солоспіви, незакінчена книжка «Музика та революція».
Активно виступав у пресі як музичний критик, дописував у газети «Більшовик», «Пролетарська правда», «Вісти ВУЦВК», журналі «Музика».

Футуризм (від та  — майбутнє) — авангардний напрям у мистецтві, що розвинувся на початку XX століття здебільшого в Італії та Росії й відстоював крайній формалізм, пропагував культ індивідуалізму, відкидав загальноприйняті мовні та поетично-мистецькі норми.
Творцем його вважають італійського письменника Філіппо Марінетті, який 1909 року опублікував у французькій газеті «Ле Фіґаро» «"Маніфест футуризму"». Головне завдання нового напряму Марінетті бачив у нищенні панівних у 19 столітті мистецьких форм, особливо реалізму і класики, та в безконтрольному індивідуалізмі, який у малярстві виявився фантастичними формами й кольорами, а в літературі, особливо в поезії, т. зв. «заумною мовою» — творенням нових звуків-слів, часто без жодного глузду. Характеристичною прикметою Філіппо була тематика урбанізму й індустріалізації, що мала віддати ідеї й дух майбутнього космополітичного суспільства, протиставлені усталеним естетичним смакам, часто з метою «епатажу буржуа», провокувати його всілякими вигадками й деформаціями.
У живописі та скульптурі італійський футуризм став предтечею багатьох наступних художніх відкриттів і течій. Так, Умберто Боччоні, який використовував у своїй роботі одразу кілька матеріалів (скло, дерево, картон, залізо, шкіра, одяг, дзеркала, електричні лампочки і т. д.) став попередником стилю поп-арт. У своїх футуристичних роботах Джакомо Балла прагнув до об'єднання форми, кольору, руху і звуку.
В Італії футуризм мав також видних представників у музичному мистецтві. Основоположниками музичного футуризму вважають Франческо Прателлу, який виступив у 1910 році з «Маніфестом музикантів-футуристів» («"Manifesto dei musicisti futuristi"»), а також Луїджі Руссоло, який виступив з маніфестом «Мистецтво шумів» ("L'arte dei Rumori") в 1913 році. Ігор Стравінський у кількох «спогодах» іронічно окреслив футуристичні експерименти як «склеювання фізіологічного вурчання, чмокання гумових присосок, кулеметної стрільби й інших… зображуваних і асоціативних шумів, які більше відповідають музичним імітаціям м-ра Діснея».
На світогляд футуристів великий вплив мали філософські погляди Ніцше з його культом «надлюдини» та Бергсона, який стверджував, що мозок може осягати все закостеніле й мертве.
Футуризм — це мистецтво антигуманізму, яке має відбити настання часу техніки. Спрямування футуризму можна виразити трьома «М»: місто, машина, маса.
Дві головні ознаки футуризму: по-перше, нове мистецтво зовсім не цікавиться людиною. Психологізм оголошується анахронізмом. Психологізм — характерна риса міщанської літератури, яка вмирає. Якщо цікавить душа — пізнай машину. По-друге, для цього мистецтва характерний винятковий динамізм, опоетизування руху, швидкості, зорові пошуки засобів зображення руху. Зупинка є злом, отже — футуристи вживали такі принципи динамізації («прискорення») свого художнього тексту: тексти записувалися без розділових знаків, без великих і малих букв. На думку футуристів, найбільше перешкод для руху роблять прикметники й прийменники. На перший план висувається дієслово.
Футуризм — це тотальне заперечення, у тім числі й єства. Музикою міста вважався шум міста. Панувала поетизація потворного, антиестетизм: деякі футуристи, наприклад, видавали свої твори на шпалерах.
До Першої світової війни футуризм в індустріально відсталій Україні не мав сприятливого ґрунту. Перші спроби футуристичної поезії українською мовою зробив Василіск Гнєдов. Але вже 1913 лідер українського футуризму Михайль Семенко видав збірку поезій «Prèlude», a 1914 — «Дерзання» і «Кверофутуризм»; за роки революції він видав ще 8 збірок. Активний організатор, він був засновником низки українських футуристичних угруповань і журналів: «Флямінґо» (1919 — 21), «Аспанфут» (1921 — 24) у Києві, а після переїзду до Харкова журнал «Нова ґенерація» (1928 — 30). Під тиском панівної комуністичної ідеології журнал змушений був стати бойовою трибуною «пролетарського мистецтва» і від деструкції перейти до пропаганди конструктивізму й супрематизму (низку статей надрукував у «Новій генерації» К. Малевич), а потім його зовсім заборонено. До «Нової генерації» належали, крім М. Семенка, поети Гео Шкурупій, Олекса Влизько, М. Скуба та ін., теоретик О. Полторацький. Деякий час під впливом футуризму був Микола Бажан. Близько до футуризму стояв Валер'ян Поліщук, що на футуристичній основі намагався створити власний напрям «динамічного спіралізму». Футуристи не мали такої видатної позиції в укр. літературі своєї доби, як символісти чи неокласики, проте вони активізували поезію новими темами й формами, а передусім експериментаторством. «Нова Генерація» пропаґувала модерні західно-європейські напрями (дадаїзм, сюрреалізм), що суперечило настановам офіційної критики, і журнал перестав існувати ще до загальної ліквідації літературних організацій у 1932.
Крім згаданих, існували ще й менші локальні гуртки футуристів: у Харкові «Ком-Космос» (1921), в Одесі «Юголіф» (з участю місцевих російських футуристів), у Москві «СІМ» («Село і місто», 1925), що об'єднувало українських письменників у РРФСР. Органами футуризму в 1920-их роках були ще «Семафор у майбутнє», «Катафалк искусства» (російською мовою) і «Гольфштром».
У мистецтві, крім О. Архипенка, який від 1906 перебував поза Україною і був ближчий до конструктивізму, ніж до футуризму, до цього останнього належали О. Екстер, О. Богомазов, почасти А. Петрицький, брат М. Семенка Василь, В. Єрмилов, К. Малевич, Є. Прибильська, Євген Сагайдачний, О. Сорохтей, графік П. Ковжун, члени українського футуристичного гуртка в Києві і група митців з кола «Нової Генерації».

Хабарництво — одержання службовою особою, а також давання їй хабара з метою одержання певних вигід протизаконним порядком. Бюрократичні системи особливо податливі на хабарі. Кримінальний кодекс України визнає приймання чи давання хабара як злочин. Явище хабарів було дуже поширене в СРСР, незважаючи на високі кари, і залишилося поширеним в Україні. Частина службовців і впливових осіб, попри ризик бути покараним, вдається до хабарів як засобу швидкого й легкого збагачення. В українській мові 18 −19 століття хабарників називали дряпічками або здирниками.
1 Одержання службовою особою в будь-якому вигляді хабара за виконання чи не виконання в інтересах того, хто дає хабара, чи в інтересах третьої особи будь-якої дії з використанням наданої їй влади чи службового становища карається штрафом від 750–1500 неоподаткованих мінімумів доходів громадян або позбавлення волі на строк від 2 до 5 років, з позбавленням права обіймати посади чи займатися певною діяльністю.
2. Одержання хабара у великому розмірі або службовою особою, яка займає відповідальне становище, або за попередньою змовою групою осіб, або повторно, або поєднане з вимаганням хабара, — карається позбавленням волі на строк від п'яти до десяти років з позбавленням права обіймати певні посади чи займатися певною діяльністю на строк до трьох років та з конфіскацією майна.
3. Одержання хабара в особливо великому розмірі або службовою особою, яка займає особливо відповідальне становище, — карається позбавленням волі на строк від восьми до дванадцяти років з позбавленням права обіймати певні посади чи займатися певною діяльністю на строк до трьох років та з конфіскацією майна.
П р и м і т к а. 1. Хабарем у великому розмірі вважається такий, що у двісті і більше разів перевищує неоподатковуваний мінімум доходів громадян, в особливо великому — такий, що у п'ятсот і більше разів перевищує неоподатковуваний мінімум доходів громадян.
2. Службовими особами, які займають відповідальне становище, є особи, зазначені у пункті 1 примітки до статті 364, посади яких згідно зі статтею 25 Закону України «Про державну службу» (3723-12) віднесені до третьої, четвертої, п'ятої та шостої категорій, а також судді, прокурори і слідчі, керівники, заступники керівників органів державної влади та управління, органів місцевого самоврядування, їх структурних підрозділів та одиниць. Службовими особами, які займають особливо відповідальне становище, є особи, зазначені в частині першій статті 9 Закону України «Про державну службу», та особи, посади яких згідно зі статтею 25 цього Закону віднесені до першої та другої категорій.
3. Повторним у статтях 368 і 369 цього Кодексу визнається злочин, вчинений особою, яка раніше вчинила будь-який із злочинів, передбачених цими статтями.
4. Вимаганням хабара визнається вимагання службовою особою хабара з погрозою вчинення або невчинення з використанням влади чи службового становища дій, які можуть заподіяти шкоду правам чи законним інтересам того, хто дає хабара, або умисне створення службовою особою умов, за яких особа вимушена дати хабара з метою запобігання шкідливим наслідкам щодо своїх прав і законних інтересів.

Хабаровськ — центр Хабаровського краю Російської Федерації і головне місто Далекого Сходу. Заснований 1858 як воєнний пост "Хабаровка", першим будівничим якого був Дяченко Яків Васильович. Сучасну назву має із 1892.
Розташований над Амуром біля впадіння в нього Уссурі.
Транспортний вузол і важливий промисловий центр (провідні галузі промисловості: машинобудівна і металообробна, легка, харчова).
Заснований у 1858 році на землях, населених нанайцями як військовий табір одразу після передання північного берегу Амура від Китаю то Російської імперії за Айгунським договором. Початково названий Хабаровка на честь першопрохідника Єрофея Хабарова. З 1884 року - столиця Східно-Сибірського генерал-губернаторства. У 1893 перейменований на Хабаровськ. З 1897 року з’єднаний з Владивостоком Уссурійською залізницею, з 1916 - з Сибіром Амурською залізницею.
Більшовицька влада встановлена у грудні 1917 і ліквідована у вересні 1918 року уссурійськими козаками разом з Чехословацьким легіоном та японськими інтервентами. Встановлена влада Сибірської республіки, надалі - Російської держави Колчака. Після поразки білих на початку 1920 року у місті встановлюється влада соціалістичної Приморської обласної управи, яка входить до складу Далекосхідної республіки. Хабаровська міська дума намагається проголосити Хабаровську республіку. Взимку 1921-1922 місто контролює Приамурське державне утворення, після поразки якого остаточно встановлюється влада більшовиків.
У 1949 році в місті відбувається Хабаровський процес над японськими військовими, звинувачуваними у тестуванні біологічної зброї на людях.
У 2005 році була проведена демаркація російсько-китайського кордону, в результаті якої частина острова Великий Уссурійський відійшла до Китаю разом з дачними господарствами мешканців міста.
З 1880 населення місто швидко зростає:
Хабаровськ розташований на етнічно мішаній частині Зеленого Клину; за переписом 1926 нараховував 3 800 українців (7,6% всього населення), 1970 — близько 30000, або близько 7%. Крім Владивостока Хабаровськ був найважливішим осередком українського життя в Зеленому Клині. Вже в 1907 тут діяв Український клуб (перший в Зеленому Клині), згодом Українська громада. Буйно розвинулося українське життя за революції 1917–1922: тут відбулися 2 і 3 Далеко-Східні Українські З'їзди, виходили українські газети («Ранок» та ін.). Жваве політичне життя завмерло після радянської окупації (1922), але воно далі виявлялося в українському культурному житті, звичайно, керованому більшовиками. З середини 1930-х pp. влада посилила русифікацію, хоч число українців тут значно зросло.
У місті діє українське земляцтво «Зелений Клин» та хор «Батьківська криниця», які входять до «Асамблеї народів Хабаровського краю». На початку 2015 року керівниця українського хору Хабаровська Наталя Романенко зазнала переслідувань через свою громадську позицію щодо російської агресії проти України.

Хабаровський край — адміністративно-територіальна одиниця у межах Російської Федерації, в південній частині Далекого Сходу.
Освоєння росіянами Далекого Сходу починається в 17 столітті. Перші землепрохідці з'явилися в північних територіях краю. 1639 року загін козаків на чолі з Іваном Москвітіним вийшов до берегів Охотського (тоді Ламского) моря. В усті річки Вулики був поставлений перший острог. 1647 року Семеном Шелковніковим засновано Охотський острог. Це були перші російські поселення в Хабаровському краї.
Пізніше Василь Данилович Поярков і Єрофій Павлович Хабаров поклали початок приєднанню до Росії Приамур'я. До появи росіян тут проживали племена даурів, евенків, натків, гіляків та інші, усього близько 30 тисяч мешканців. Вони не входили до жодної держави, ясаку й данини нікому не платили. Перші експедиції на Амур стали підкоряти місцеве населення російському самодержцю.
Приамур'я швидко освоювалося російськими переселенцями. Були засновані нові остроги: Албазінський (1651), Ачанський (1652), Кумарський (1654), Косогорський (1655) та інші, а також сільськогосподарські села: Солдатово, Ігнашкино, Покровське, Монастирщина, Андрюшкіно й інші. До початку 1680-х років XVII століття у басейні Амуру проживало до 800 чоловічих душ. Було розорано більше тисячі десятин ріллі. Збиралися гарні врожаї.
Весь Амур до Татарської протоки й територія на схід від Аргуні до Великого Хінгану увійшли до складу Росії. Були утворені Нерчинський повіт, Албазінське воєводство, що стали центрами російської діяльності на Амурі. Однак процес освоєння краї був перерваний у зв'язку з агресією Цінської Імперії. З початку 80-х років XVII століття маньчжури вступили у відкритий конфлікт із російською державою. Воєнні дії велися в Забайкаллі й на Амурі. Росія не збиралася поступатися далекосхідними рубежами. Поряд з героїчним захистом Албазіну (1685—1686) почалися спроби врегулювати питання шляхом переговорів. У Пекін відправилося російське посольство. Але, не маючи можливості перекинути в Приамур'я великі військові сили, Росія була змушена підписати нав'язаний їй Нерчинський договір (1689). Згідно з територіальними статтями російські піддані залишали лівобережжя Амуру. Точної границі між двома державами встановлено не було. Величезний край, що успішно освоювався майже 40 років, перетворювався в пустельну, смугу, що не належала нікому. Росії вдалося лише відстояти право на Забайкалля й узбережжя Охотського моря. В XVIII столітті Охотськ стає головним тихоокеанським портом країни. Освоєння північних берегів Тихого океану, дослідження Курильських островів і Сахаліну готували основи для повернення Приамур'я.
Енергійні кроки з повернення Росії Приамур'я почав Микола Миколайович Муравьов, призначений в 1847 році генерал-губернатором Східного Сибіру. Йому належать слова: «Хто буде володіти устям Амуру, той буде володіти й Сибіром». При широкій підтримці Муравьова було вирішено заплутане питання про судноплавність устя й лиману Амура й про острівне положення Сахаліну. Видатну роль у розгадці цього географічного завдання зіграв Геннадій Іванович Невельський. В 1850 році він підняв російський прапор в усті Амуру й заснував Ніколаївський військовий пост (нині місто Ніколаєвськ-на-Амурі), що став з 1855 року головною морською базою країни на Тихому океані. В 1854—1856 роках були проведені сплави військ і козаків Амуром. Це дозволило поставити нові пости, станиці, селища: Маріїнське, Успенське, Богородське, Іркутське й інші. Число росіян у краї помітно збільшувалося.
В 1853 році був підписаний Айгунський, а в 1860-м Пекінський договір, остаточно вирішивши прикордонне питання. В 1858 році були закладені Хабаровськ, Софійськ, Інокентьєвка, Корсаково, Казакевічево й інші опорні пункти. З 1858 по 1860 рік на Амур було переселено більше трьох тисяч осіб. Ними були поставлені села Воронезьке, В'ятське, Троїцьке, Пермське, Тамбовське й інші. Серед перших переселенців було багато розкольників-старовірів. До початку 1830-х років XIX століття приблизно половина населення Приамур'я складалася зі старообрядників.
В 1856 році була утворена Приморська область. В 1858 році вона містила в собі 6 округів: Охотський, Ніколаєвський, Софійський, Петропавловський, Гіжигінський, Удський. В 1860 році в складі області був утворений Південно-Уссурійський край. В 1884 році було утворено Приамурське генерал-губернаторство в складі Забайкальської, Амурської й Приморської областей із центром у місті Хабаровську. Цей розподіл зберігся до кінця XIX століття.
До кінця XIX століття заселення Приамур'я йшло повільними темпами. Ситуація стала мінятися на початку XX століття. В 1900 році відкривається рух Забайкальською залізницею, а в 1902 році по КСЗД, що прискорило приплив у край переселенців. Війна з Японією 1904—1905 років порушила переселенські плани. Із січня 1904 року по березень 1906 року не тільки Приамур'я, але й увесь Східний Сибір були закриті для переселення. Але в 1906—1907 роках починається потужний приплив новоселів. З 1900 по 1913 у Приамурський край прибуло близько 300 тисяч селян з інших частин країни. Особливістю заселення краю було те, що значна частина переселенців осідала в містах. За даними Всеросійського перепису населення 1897 року в Європейській частині країни містяни становили 12,8 %, в Амурській області — 27,3 %, у Приморській — 22,7 %. До 1915 року на карті Приморської області було більше шести тисяч населених пунктів. У них проживало 316 300 осіб, з них 43 500 осіб — у Хабаровському повіті. На території, що відноситься до сучасного Хабаровського краю, знаходилося три міста: Хабаровськ, Ніколаєвськ-на-Амурі й Охотськ.
Події 1917 року викликали неоднозначну оцінку різних верств далекосхідників. Рішучі дії Рад викликали схвалення одних і неприйняття інших. Розкол суспільства на «червоних» і «білих» не оминув край. Громадянська війна, обтяжена втручанням інтервентів, привела до величезних людських жертв і найтяжчої економічної катастрофи.
Для запобігання військового зіткнення Радянської Росії з Японією й рішення завдання мирної ліквідації інтервенції на території Забайкалля, Амурської й Приморської областей 6 квітня 1920 року була створена Далекосхідна республіка (ДСР). Не зумівши дипломатичним шляхом підкорити ДСР своєму впливу, Японія в 1921 році ужила заходів з активізації бойових дій білих військ. Дії Народної Революційної Армії ДСР, підтримані червоними партизанськими загонами, привели до перемоги у Волочаєвській операції й звільненню Хабаровська, узяттю Спаська, вступу у Владивосток. 15 листопада 1922 року ДСР була перетворена в Далекосхідну область РРФСР. У грудні 1923 року в Хабаровськ із Чити був перенесений її адміністративний центр. Відновлення довоєнного рівня народного господарства завершилося до 1926 року.
Нове загострення міжнародної обстановки на далекосхідних кордонах країни вимагало зміцнення обороноздатності краю. У результаті чого розгорнулися процеси реорганізації промисловості, транспорту, сільського господарства. Відкрилися нові навчальні заклади. Будувалися нові міста — Комсомольськ-на-Амурі, Біробіджан. Відкривалися заводи й фабрики, розвивалася транспортна мережа. З 1933 року в Хабаровську почали приймати радіопередачі з Москви, а в 1936 році завершена була прокладка телефонної лінії Москва — Далекий Схід. Тривало переселення в край із центральних районів країни. До 1939 року населення Далекосхідного краю збільшилося до 2,5 млн осіб.
20 жовтня 1938 року Далекосхідний край був розділений на Хабаровський і Приморський. 
В 1947—1948 роках зі складу Хабаровського краю були виділені Сахалінська й Амурська області. 
1953 року була утворена й вийшла зі складу краю Магаданська область.
1956 року самостійною стала Камчатська область. 
Після перебудови зі складу краю вийшла Єврейська автономна область.
Хабаровський край розташований у східній частині Російської Федерації, у Далекосхідному федеральному окрузі. На півночі межує з Магаданською областю й Республікою Саха (Якутія), на заході з Єврейською автономною областю, а також Китаєм, на півдні із Приморським краєм, з півного-сходу й сходу обмивається Охотським морем, з південного сходу — Японським морем. Від острова Сахалін відділяється протоками Татарською і Невельського. Крім основної, континентальної частини, до складу краю входять кілька островів, серед них найбільші — Шантарські. Загальна довжина берегової лінії — близько 2 500 км, включаючи острови — 3 390 км.
Територія краю пролягла з півдня на північ на 1 800 км, із заходу на схід — на 125—750 км. Загальна площа території краю становить 788 600 км², це 4,5 % усієї території країни.
Кліматичні умови міняються з півночі на південь, залежать також від близькості до моря й від форми й характеру рельєфу.
Зима в краї — тривала, малосніжна, сувора. Середня температура січня від −22 °C на півдні й до −40 °C на півночі, на узбережжі від −18 °C до −24 °C. Абсолютний мінімум температури навіть на півдні краю досягає −50 °C. Літо жарке й вологе. Середня температура липня на півдні +20 °C, на півночі близько +15 °C.
Річна сума опадів коливається від 400—600 мм на півночі й до 600—800 мм на рівнинах і східних схилах хребтів. На півдні краю до 90 % опадів випадає із квітня до жовтня, особливо багато їх у липні й серпні.
Весь Хабаровський край перебуває в часовому поясі, позначуваному за міжнародним стандартом як Vladivostok Time Zone (VLAT/VLAST). Зсув відносно UTC становить +10:00 (VLAT, зимовий час) / +11:00 (VLAST, літній час), тому що в цьому часовому поясі діє перехід на літній час. Щодо Московського часу пояс має постійний зсув +7 годин і позначається в Росії відповідно як MSK+7. Владивостоцький час відрізняється від поясного часу на одну годину, оскільки на території Росії діє декретний час.
Населення краю за переписом 2002 року склало 1 436 570 осіб, з них 694 210 чоловіків і 742 360 жінок (48,3 % і 51,7 % відповідно). У порівнянні з більшістю регіонів Росії, Хабаровський край більше урбанізований, на 2002 рік частка міського населення становила 80,4 %, сільського — 19,6 %. Хабаровськ — найбільше місто краю, з населенням 583 072 особи (2002). Другим за величиною є Комсомольськ-на-Амурі, населення 281 035 осіб. З інших 5 міст краю 4 є малими й 1 — середнім.
Середня густота населення в краї близько 1,8 ос./км², у північних і центральних районах регіону вона не перевищує 0,1-0,2 ос./км², що відповідає показникам крайньої півночі Росії. Тільки більше південні, розвинені райони заселені густіше — від 1 до 6 ос./км².
Національний склад (2002):
А також 2 718 — ульчі, 2 452 — нівхи, 1 454 — якути; 1 272 — евени, 613 — удегейці, 505 — негидальці, 426 — орочі й ще кілька народностей, що представляють корінні народи Півночі й Далекого Сходу.
Чисельність населення краю через негативний природний приріст постійно зменшується.
Губернатор краю й утворені їм органи керування становлять систему виконавчої влади Хабаровського краю. Він також представляє край у відносинах з федеральними органами Росії й з органами державної влади інших суб'єктів РФ.
Виконавчим органом державної влади Хабаровського краю є Уряд Хабаровського краю, який очолює Губернатор краю (з 1991 року Віктор Ішаєв).
Постійно діючим представницьким і законодавчим органом влади є Законодавча Дума Хабаровського краю. Кількісний склад Законодавчих Зборів нараховує 26 депутатів, вибраних на чотири роки. Роботою Законодавчої Думи керує його Голова, що обирається депутатами таємним голосуванням.
Судову владу в Хабаровському краї здійснюють суди, що входять у єдину судову систему Російської Федерації.
Відстань від Хабаровськa до Москви залізницею — 8 533 км, повітрям — 6 075 км.
Автомобільний код регіону — 27 RUS
Головні дороги:
Також діють траси до Комсомольска-на-Амурі, Чегдомина, Ваніно й інших.
Станція «Хабаровськ-2» — найбільший залізничний вузол на ДСЗД. Напрямки: південний (на Владивосток і Порт Восточний), західний (на Москву), північний (на Комсомольськ-на-Амурі)
Найбільший аеропорт у регіоні — Хабаровський, з якого здійснюються регулярні рейси до Москви, Владивостока, Южно-Сахалінська, Санкт-Петербурга, Новосибірська, Охотська та інших населених пунктів країни й краю.
Є також діючі аеропорти в Комсомольську-на-Амурі, Ніколаєвську-на-Амурі, Охотську.
Річковий порт у Хабаровську — найбільший на Амурі.
Інші великі річкові порти — Комсомольськ, Ніколаєвськ. Морські порти — Охотськ, Аян, Ніколаєвськ-на-Амурі, Ваніно, Советська Гавань. Ваніно є найбільшим морським портом краю.
Хабаровський край має 2 міських округи й 17 муніципальних районів, на території яких розташовуються 29 міських поселень і 188 сільських поселень.

Хабу́рський Степа́н Григо́рович (; 11 серпня 1898, місто Рогатин, нині Івано-Франківська область (за іншими даними — с. Бабухів) — 6 серпня 1972, Торонто, Канада) — український греко-католицький священик, публіцист, видавець.
Закінчив Львівську духовну семінарію і був висвячений в сан 16 квітня 1926 року. Після священичих свячень був адміністратором парафій в селах Лошнів (1926—1927), Козівка (1927—1928) і Зарудє (1930—1932).
Був діяльний у Пласті, «Просвіті» та інших товариствах. У селі Кудинівці організував «Сокіл», «Пласт», товариство «Відродження». Був четарем Січових стрільців.
1932—1938 — парох у селі Беримівці, нині Зборівського району Тернопільської області, де організував Братства апостольства молитви і Марійської дружини, виступив ініціатором будівництва дзвіниці й читальні «Просвіта» (1936), засновником дитячого садка і сільськогосподраських курсів.
Провадив релігію і піклувався шкільництвом у школі в селі Кудинівці, в котрому був парохом: там діти мали нагоду добре вивчати українську мову і історію, географію, пізнавати релігійні та моральні чесноти. Оскільки школа не мала окремого приміщення, розміщувалася у помешканнях селян.
Був душпастирем у Галичині, Австрії, Франції, від 1950 — в Канаді (був священиком парохії Собору Святої Покрови Торонто).
За активну громадсько-політичну діяльність 1938 заарештований; звільнений за сприяння Андрея Шептицького.
1939 Хабурського заарештували органи НКВС, ув'язнили у Зборівській тюрмі.
15.12.1941—1944 — душпастир у селі Підбірці (нині Пустомитівського району Львівської області).
1944 емігрував до Канади (місто Торонто), де видав підручник для навчання «Божа наука», молитовник «Радуйся, благодатная» та серію біблійних малюнків із текстами для дітей; наукову працю «Епіклеза» (1968).
Дописував у тижневики «Наша мета» та «Вільне слово» ; організатор і учасник паломництва представників української діаспори до Святої Землі; автор репортажу-враження «З подорожей до Святої Землі» й інших публікацій.
Автор статей на катехитичні і душпастирські теми у львівських газетах «Діло», «Католицька акція» та журналі «Нива», богословської праці «Епіклеза» (1968). Упорядник молитовника «Благодарім Господа» (1946).

Хаджибе́йський лима́н, або Хаджибей — лиман естуарного типу на північно-західному узбережжі Чорного моря, на північний захід від м. Одеси. 
Гідронім "Хаджибейський лиман" походить від назви укріплення Хаджибей, що існувало з XIV ст. на місці нинішньої Одеси. Укріплення заснував татарський воєначальник Бек-Хаджі-бей. Ад'єктивний компонент власної назви "хаджибейський" утворено за допомогою суфікса -ськ-. Слово ж "хаджі" в перекладі з арабської означає мусульманина-вірянина, який ходив на прощу до Мекки, священного міста арабів.
Лиман закритого типу, від моря відокремлений Куяльницько-Хаджибейським пересипом завширшки близько 4,5 км. Дно лиману на глибині від 2 м вкрите шаром чорного мулу. До Хаджибейського лиману впадає річка Малий Куяльник. Гідрологічний режим лиману також залежить від скиду вод із Станції біологічного очищення «Північна», які становлять 150–170 млн м³ на рік (чверть об'єму лиману). Завдяки скиданню прісних вод солоність води лиману за останні десятиліття знизилась з 20-25 ‰ до 5-6 ‰.
Хаджибейський лиман починаючи із середніх віків слугував місцем промислу солі і часто навідувався чумаками і запорозькими козаками.
Фітопланктон лиману налічує 70 видів і внутрішньовидових таксонів. Морські та солонуватоводні види малочисельні, представлені типовими для прилеглих ділянок Чорного моря видами: "Leptocylindrus danicus", "Sceletonema costatum", "Prorocentrum micanus". До масових видів належать прісноводні види, такі як діатомові "Sceletonema subsalsum", "Cyclotella meneghiniana", "Rhizosolenia logiseta", зелені "Oocystis borgei", "Monoraphidium acruatum", ціанобактерії "Merismopedia tenuissima". Лиман характеризується частими цвітіннями. Так, чисельність "Cyclotella meneghiniana" сягає 44,7 млн клітин на літр, "Merismopedia tenuissima" — 13,6 млн клітин на літр, "Sceletonema subsalsum" — 70 млн клітин на літр, а "Prorocentrum micanus" — 19,8 млн клітин на літр.
У фауни Хаджибейського лиману поширені краби "Rhithropanopeus harrisii", а також креветки "Palaemon elegans", яких відловлюють, головним чином, з метою виробництва кормових додатків. Серед риб у лимані велику кількість мають бички кругляк "Neogobius melanostomus" і бабка "Neogobius fluviatilis". Найбільше промислове значення має піленгас "Liza chaematocheila", судак "Sander lucioperca". У лимані багато прісноводних видів риб.
На березі лиману розташовані ряд поселень — Усатове (у селі існує санаторій «Хаджибей»), Нерубайське, Холодна Балка та інші, дачні масиви, у верхів'ях — тваринницькі фермерські господарства, які спричинюють забруднення лиману. Однак основним джерелом забруднення є скид каналізаційних вод м. Одеси. З 1930-тих років під час курортного сезону у пониззя лиману скидають стічні води зі станції біологічного очищення «Північна» м. Одеси, що призвело до зниження солоності лиману з 20-25 до 5-6 ‰. Зимою надлишок води з лиману перекочують до моря.
Дно лиману вкрите шаром чорного мулу, що має лікувальні властивості. Завдяки цьому на Хаджибейському лимані організовано бальнеологічний курорт, що розташований за 10 км на північний захід від Одеси (з містом пов'язаний трамвайним маршрутом).

Ізраї́ль Хазано́вський (* 1901, Орел — †1985) — український архітектор.
Закінчив Харківський художній інститут. У 1931—1960 роках викладав у ньому.
Працював у промисловій архітектурі. Головні споруди на Запорізькому і Макіївському металургійних заводах, головна контора Харківського тракторного заводу, критий басейн на харківському стадіоні «Піонер» (1968) та ін.
{{архітектор-доробити}}

Я́ків Рома́нович Халабу́дний (* 8 листопада 1897–1949, Полтава), народний різьбар на дереві і майстер скульптури малих форм, родом з с. Жуки, тепер Глобинського району на Полтавщині. Декоративні тарілки, мисники, скриньки і казкові композиції.

Іван Іванович Халанський (1749–1825), культурно-освітній діяч родом з с. Халані на Слобожанщині, один з членів Новгород-Сіверського патріотичного гуртка.
Працював канцеляристом у Петербурзі з 1774 року, а з 1778 року він на військовій службі, був полковим квартирмейстером Українського гусарського полку, з 1782 року – капітаном. 
У 1784 Івана Івановича Халанського призначили прокурором верхнього земського суду Новгород-Сіверського намісництва. У 1789 році за рекомендацією генерал-губернатора Румянцева, І. Халанський обіймає посаду директора Новгород-Сіверського головного училища, де він працював до 5 березня 1825 року. 
Помер 5 березня 1825 року на 80-му році життя. 

Халанський Михайло Георгійович (, село Расховець, тепер Курська область РФ — , за іншими даними , Харків) — російський і український фольклорист, мовознавець, історик літератури і дослідник усної словесности. Вихованець і професор Харківського університету з 1892 року. Вивчав билини, південно-слов'янський епос, думи і давньоруські літературні пам'ятки. 

Халупники — категорія залежних селян у Польщі і Великому Литовському князівстві, які у висліді волочного переміру 1557 року втратили землю і залишилися з власною хатою (халупою) та невеликими земельними наділами (до 3 морґів).
Халупники відбували панщину (25 піших днів на рік), наймалися на працю у фільварках або ставали ремісниками. Згодом у Російській імперії під час обезземелення селян у кінці 18 — на початку 19 століть кількість халупників почала зростати: на Правобережжі в 1848 році їх було 7,5 %, а на Лівобережжі в 1859 році — 24 % селянських господарств. Після скасування панщини назагал халупники не одержували землі, залишаючися сільськогосподарськими робітниками чи відходили до міст.
Халупники — категорія залежних селян та найбідніших міщан в Україні XVI—XIX ст., які не володіли землею, а лише хатами — халупами, іноді ще й невеликими садибами (до 3 моргів). Халупники наймитували або займалися ремеслом, відбуваючи пішу панщину та інші повинності.

Михайло Хамула (1885, с. Бортків — 1956) — український галицький промисловець.
Родом із Золочівщини.
Власник фабрики килимів і ткацьких виробів у Глинянах (450 ткацьких верстатів, 500 робітників), мав торгові представництва в містах Європи і в США. Вироби фабрики Хамули за зразками українських мистців (С. Борачка, М. Бутовича, В. Дядинюка, П. Холодного та ін.) здобували на виставках золоті й срібні медалі.
1939 р. фабрику націоналізувала радянська влада, а Хамула емігрував на Захід, з 1950 року — в США, де й помер.
Видав книгу спогадів «Глиняни — місто моїх килимів» (1969).

Микола Олексійович Хан (10 вересня 1924, м. Нікольськ-Уссурійський, Приморський край — 21 березня 1981, Київ — український маляр, пейзажист.
Микола Олексійович Хан народився 10 вересня 1924 в місті Никольск-Уссурійський, Приморський край, Росія) в сім'ї вчителя початкової школи.
У 1945 році закінчив театрально-художнє училище ім. Н. В. Гоголя в Алма-Аті, де навчався в українського художника Абрама Черкаського.
У 1949 році картини Миколи Хана «Останні хвилини» і «Ранок на Дніпрі» дебютували на десятій Українській художній виставці, відкритої в Києві, в Державному музеї українського мистецтва та Державному музеї російського мистецтва.
У 1952 році закінчив Київський художній інститут, де навчався у Олексія Шовкуненка.
Працював у галузі станкового та монументально-декоративного живопису. Автор тематичних картин, майстер пейзажів і натюрмортів.
Член Спілки художників СРСР. З 1974 р. — заслужений художник УРСР. Нагороджений Почесною грамотою Президії Верховної Ради УРСР 1983 р.
Роботи зберігаються в Національному художньому музеї України, Меморіальному комплексі «Національний музей історії Великої Вітчизняної війни 1941—1945 років», Національному музеї історії України, Донецькому художньому музеї, Миколаївському художньому музеї, в приватних колекціях Європи та США.

Хандоґа Матвій (* – †) — український письменник-самоук, громадський діяч, родом з Бібрки, Галичина. 
Прибув до США на початку 1900-их pоків. Автор віршів, оповідань, нарисів з життя заробітчан в Америці. З 1920 року до смерті редагував тижневик Української Народної Помочі «Народне слово» в Пітсбурґу. Зредагував серію календарів під заголовком «Любов» (1924–1934).

Митрофа́н Фе́дорович Ха́ндриков (, Москва — ) — російський астроном і геодезист, член-кореспондент Петербурзької академії наук, професор Київського університету (з 1869) і директор Київської астрономічної обсерваторії, таємний радник.
Народився 1 (13 січня) 1837 року в Москві. Після закінчення курсу в Московському університеті в 1858 році залишений при тому ж університеті і прикомандирований до університетської обсерваторії.
У 1862 році за дисертацію «Порівняння способів, запропонованих Гауссом, Бесселем і Гансеном для обчислення сонячних затемнень» (Москва) удостоєний ступеня магістра астрономії і призначений виконуючим посаду астронома-спостерігача в обсерваторії Московського університету.
У 1865 році за дисертацію «Нарис теорії визначення планетних і кометних орбіт за трьома спостереженнями» (Москва) удостоєний ступеня доктора астрономії.
З 1870 року — професор астрономії Київського університету, в 1870—1901 роках — директор обсерваторії цього університету. При Хандрикові почалися систематичні спостереження на меридіанному колі і пасажному інструменті, було організовано видання «Анналів обсерваторії».
Помер 25 липня (7 серпня) 1915 року. Похований у Києві на Лук'янівському цвинтарі (ділянка № 17, ряд 8, місце 15). Надгробок — хрест на постаменті з чорного граніту.
Праці Хандрикова присвячені теоретичній і спостережній астрономії та геодезії. Розробив теорію визначення орбіт планет і комет та теорію передобчислення затемнень. Серед них:
Автор ряду підручників з астрономії та математичного аналізу:

Ханéнки — козацько-старшинський рід діячів Гетьманщини, згодом культурних діячів 19 — 20 століть.
Рід походить від Степана Ханенка, який на початку 17 століття жив на Запоріжжі. За Хмельниччини син Степана, Михайло Ханенко став уманським полковником, а згодом гетьманом Правобережної України (1669 — 1674), суперником Петра Дорошенка. В 1674 році він поселився на Лівобережжі. Онуки родоначальника Степана від його іншого сина - Лаврентія: Федір Лаврентійович— київський полковий обозний (1727-1735), а раніше Козелецький сотник (1704-1705) та Київський полковий осавул (1715) († 1744), ж.Прасковія Товстоліс; Данило Лаврентійович — лубенський наказний полковник, який разом з російським військом брав участь у походах проти татар на пониззя Дніпра і в 1695 році загинув при облозі Кизи-Кермену. Данило Ханенко був одружений з дочкою генерального обозного Івана Ломиковського.
Архів Ханенків до 1918 року зберігався в Городищі, Стародубського повіту, в 1926 році був перевезений до Гомельського обласного архіву. Тепер знаходиться в Києві.

Богдáн Іванович Ханéнко (* — †) — колекціонер української старовини і творів мистецтва, археолог, меценат, промисловець. Член Київського товариства старожитностей і мистецтв. Член Державної ради Російської імперії.
Народився в родовому маєтку Ханенків на Чернігівщині: село Лотоки Суразького повіту Чернігівської губернії. Пра-правнук Миколи Даниловича, син Івана Івановича Ханенка й Катерини Богданівни. Навчався у 1-й Московській гімназії.
У 1871 р. закінчив навчання на юридичному факультеті Московського університету зі ступенем кандидата права. Обіймав посаду мирового судді в Петербурзі.
У 1876—1882 роках — член Варшавського окружного суду. Вийшовши у відставку подорожував у Західній Європі. З кінця 1880-х років оселився в м. Києві.
Збірку археологічних знахідок й мистецьких творів передав до Музею мистецтв у Києві, на основі якого згодом засновано Музей мистецтв ВУАН, який потім довгий час називався як «Київський музей західного і східного мистецтва», тепер — Музей мистецтв імені Богдана та Варвари Ханенків (знаходиться на вул. Терещенківській). Ханенко провадив на власні кошти археологічні розкопки переважно на території Київщини. Видав збірник «Старожитності Подніпров'я» (, 1—6, 1899—1907 рр.).
Був членом
й інших наукових товариств.
Був одружений на Варварі Миколаївні Терещенко, дочці цукропромисловця Миколи Артемовича Терещенка.
З 1892 — директор-розпорядник, а потім — голова правління Південно-Російського Товариства сприяння землеробству («Землеробський синдикат»).
Від 1896 р. — директор-розпорядник і голова правління Товариства цукробурякових та рафінадних заводів братів Терещенків. На початку 1890-х років —
У 1906–1912 рр. — виборний член Державної Ради Російської імперії від промисловців. Член партії октябристів.
Зібрав велику колекцію творів мистецтва і бібліотеку. Його дружина однією з перших почала збирати давньоруські ікони. Зіграв головну роль у заснуванні Київського художньо-промислового й наукового музею (офіційно відкритий в 1904 р.), основу експозиції якого склала археологічна колекція Ханенків (3145 предметів).
За дарчою дружини, Варвари Ханенко, колекція була передана УАН (Державний музей західного і східного мистецтва).
Помер року. Похований в Києві на некрополі Видубицького монастиря.

Микола Данилович Ханенко (* 16 грудня 1693, Лохвиця  — †7 лютого 1760, Глухів) — політик і державний діяч Гетьманщини, генеральний хорунжий в 1741 - 1760 роках, дипломат, мемуарист, двоюрідний внук гетьмана Михайла Ханенка і син полковника Данила Ханенка, учасник елекції (обрання) 22 лютого 1750 р. гетьманом Лівобережної України Кирила Розумовського у Глухові. 
Навчався в Київській Академії, потім у Львові. З 1710 на військовій службі, з 1717 військовий, 1721 — старший військовий канцелярист (помічник генерального писаря), довірена особа гетьманів Івана Скоропадського і Павла Полуботка. У травні 1723 Павло Полуботок вислав Ханенка в складі депутації («від усього малоруського народу») до Петербурґу домагатися дозволу на обрання гетьмана; тут Ханенко разом з Полуботком був ув'язнений у Петропавловській фортеці. В 1726 році Ханенко повернувся в Україну і був призначений суддею Стародубського полку (1727–1738), згодом стародубським полковим обозним. 1735 — 1739 брав участь у російсько-турецькій війні в Криму як наказний стародубський полководець. За військові заслуги 1738 призначений генеральним бунчужним, 1740 член Генерального Суду, а з 1741 генеральним хорунжим і був ним до кінця життя.
Ханенко працював у «Комісії перекладу і зведення правних книг малоросійських» — кодифікаційній комісії для складання кодексу «Права за якими судиться малоросійський народ» («Права, по которымъ судится малороссійскій народъ») (1728–1743). 1745 — 48 Ханенко знову їздив до Петербурґу з домаганням відновити гетьманську владу в Україні. 
За Гетьмана К. Розумовського Ханенко був одним з керівників Генеральної Військової Канцелярії. 
Ханенко був високоосвіченою людиною; залишив листування зі своїм сином Василем (частина опублікована в «Чернігівських Губернських Відомостях» (), 1852), відомі «Щоденники» (), що охоплюють події 1719 — 1754, цінне джерело до історії України («Дневник» за 1727 — 52 pp. надрукований у КСт. 1883 — 84 й окремо, К. 1884; «Дневник» за 1719 — 21 pp. і «Партикулярний журнал» за 1754 теж опублікований у КСт. 1896; «Дневник» за 1732 — 33 — у «Черниговских Епархиальных Известиях», 1865; «Діаріуш или журнал» за 1722 видав О. Бодянський у «Чтениях», 1858, І). 
Ханенко залишив багатий архів з цінними історичними матеріалами: україно-московські договори (так звані «гетьманські статті»), конституції польських сеймів, укази царського уряду XVII — XVIII століть, службові й родинні папери, рукопис «Краткое описание Малороссийского края», Бендерська конституція 1710 року.

Миха́йло Хане́нко (1620 — 1680) — український військовий, політичний і державний діяч. Гетьман Війська Запорозького, голова козацької держави на Правобережній Україні (1669-1674 роки). Представник козацького роду Ханенків. Син Степана Ханенка.
За свідченням Ульріха фон Вердума 1671 року, Ханенко був гетьманом запорізьких козаків і соратник Сірка, був на свій час знаменитою людиною, користувався великою повагою. Умань належала до знаменитих міст України, так як він там народився; після того як він впав в немилість Дорошенку, він пішов до запорожців, де став гетьманом і підкорявся королю Речі Посполитої. За родинними переказами Ханенків, записані у ХІХ столітті, батько гетьмана, Степан, козакував за часів Сагайдачного і потрапив до татарського полону, звідки був викуплений. Мати була котроюсь з доньок прикордонного старости. Михайло народився в Умані, де згодом став старостою, очолив Уманський полк. Ханенко мав трьох синів: один з жінкою знаходився під вартою в Дорошенка, другий на Чорному морі був взятий татарами в полон і відісланий до Константинополя, де його тримали в замку-тюрмі Єдикуле (Семивежний Замок) «Yedikule Zindanları», третій жив у тещі короля Речі Посполитої, вдови Яреми Вишневецького.
З 1656 року полковник уманський, прихильник пропольської орієнтації, підтримував Юрія Хмельницького і Павла Тетерю. Підпис Ханенка стоїть на "других Переяславських статтях" 1659 року.
1660 року Ханенко як наказний гетьман Юрія Хмельницького успішно відбив напад військ Речі Посполитої на місто Могилів(на Дністрі), 1661 року побував під Слободищами, входив до числа козацьких делегатів, що розробляли Слободищенський трактат. 
За підтримки частини козаків, кримського хана та влади Речі Посполитої, Ханенко намагався 1668 року усунути гетьмана Петра Дорошенка і на його місце поставити Петра Суховія. У липні 1669 р. у боротьбі проти Дорошенка Суховій зазнав поразки, а його козаки трьох правобережних полків (Уманський, Паволоцький, Корсунський) на раді в Умані проголосили гетьманом Ханенка. Суховій став генеральним писарем у нового гетьмана. 
Ханенко продовжував боротьбу проти Петра Дорошенка, зазнавши поразки у битві під Стеблевом (29 жовтня 1669), де Дорошенка врятувала лише несподівана допомога татар. У своїй політиці він спирався на Річ Посполиту і 2 вересня 1670 року уклав з делегатами Речі Посполитої договір в Острозі, на основі якого Річ Посполита визнала Ханенка гетьманом Правобережжя, а він погодився на підданство короні Речі Посполитої на умовах автономії лише для козацької верстви. Паралельно Ханенко листувався з московськими урядовцями.
У війні з Петром Дорошенком Михайло Ханенко зазнав кількох поразок, зокрема, не зміг взяти Кальник і Чигирин. Після вторгнення султанської армії, окупації нею Поділля та Бучацького миру 1672 року, Ханенко з частиною родини втік до Речі Посполитої, а майже всі його прибічники перейшли на бік Дорошенка і османів. Навесні 1673 Річ Посполита відновлює боротьбу за Правобережжя. Ханенко з'явився тут у квітні, до нього знову перейшли тисячі козаків, незадоволених Дорошенком. Але 11 вересня 1673 під стінами Києво-Печерського монастиря Дорошенко розбив Ханенка. 
1674 року, коли війська гетьмана Івана Самойловича перейшли Дніпро і більшість правобережних полків перейшли на бік лівобережного гетьмана, Ханенко склав булаву, за що був наділений маєтностями на Лівобережній Україні.
Але Ханенко не припинив політичної діяльності. Він оселився у Козельці на Чернігівщині, а вже у 1677-1678 роках його звинуватили у зносинах з Річчю Посполитої. Самойлович, за наказом Москви, тримав його ув'язненим у Батурині. Ханенку, мабуть, пощастило довести свою невинність, та незабаром він помер. Місце поховання та обставини смерті невідомі.
У Черкасах існує провулок Михайла Ханенка.

Олексáндр Іва́нович Ханéнко (1805 — 1895) — громадський і культурний діяч, історик, збирач української старовини, правнук Миколи Даниловича і син Івана X. У 1840-их pp. — маршалок дворянства Суразького повіту, Чернігівської губернії; з 1858 — член Чернігівського губернського комітету для поліпшення становища селян і згодом діяч реформи 1861; з 1860 член межової палати в Чернігові.
Досліджував справу межування, написав «Исторический очерк межевых учреждений в Малороссии» (1870); Автор низки історичних дослідів, зокрема «Город Погар, исторический очерк» (в «Черниговских Губернских Ведомостях», 1871); «Святитель Феодосий Углицкий», «Историческое описание некоторых местностей Черниговской Губернии» (1887), «Фамильные документы из рода Ханенков» (1889). X. зібрав велике число старих історичних книг київського і чернігівського видання 17 — 18 вв.

Харакс — римський укріплений військовий табір на мисі Ай-Тодор у Криму, за 8,5 км від Ялти, недалеко від Ластівчиного гнізда. Руїни фортеці знаходяться в селищі Гаспра на території кількох власників: санаторію «Дніпро», санаторію «Перлина», військової частини та маяка, який зараз контролюється Чорноморським флотом Російської Федерації.
Табір заснований у 70-их роках по Христу на місці ранішого поселення таврів. Населення Хараксу складалося з хліборобів і ремісників (ковалі, ганчарі, міделиварники тощо). З кінця 1 до середини З віку у Хараксі містилася римська залога.
Пізніше фортеця була місцем переховування для навколишнього населення у тому числі готів.
Археологічні дослідження Хараксу розпочато у середині 19 ст. Розкопано фундаменти будинків, терми, німфей (водний басейн), оздоблений мозаїкою, водогін з череп'яних труб, стіни циклопічної кладки, що оточували укріплення; поза мурами фортеці виявлено святилище 2 сторіччя і готський некрополь 4 сторіччя.

Август Харамбашич (, 14 серпня 1861, Доні-Міхоляц — 16 серпня 1911, Загреб) — хорватський письменник, поет-романтик, перекладач і політичний діяч. 
1887 видав книгу перекладів «Т. Sevčenko. Pjesničke pripoviesti» («Тарас Шевченко, Поеми») і розвідку про Тараса Шевченка; інші переклади в журналах і газетах. Український переклад поезії Августа Харамбашича здійснив Павло Грабовський, яка опублікована у збірці «З чужого поля» в 1895 році. 1899 року вийшла в його перекладі збірка оповідань Марка Вовчка. 
 

Харбі́н () — місто в Північно-Східному Китаї (Манчжурія) над річкою Сунгарі, адміністративний центр провінції Хейлунцзян (). Великий промисловий і транспортний центр.
Агломерація — 9,54 млн чол. (2005), з них 4,64 млн мешкають в межах міста.
Харбін засновано 1898 у зв'язку з будовою Китайської Східної залізниці (КВЖД), прокладеної Росією на території Манчжурії, що належала Китаєві. Населення Харбіну становили переважно піддані Російської імперії, в основному залізничні службовці й інженери (серед них багато українців).
До 1945 в Харбіні існувала численна українська колонія (20—30 тисяч осіб) — переважно залізничні службовці й інженери, які підтримували тісні зв'язки з Україною, а також з українцями Зеленого Клину.
Українське життя виявлялося в діяльності аматорських (зазвичай при клубах залізничників) і професійних гуртків; 1907 року в Харбіні постав український клуб.
Значне пожвавлення українського життя принесла революція 1917. Тоді засновано ряд установ, які брали активну участь в українському політичному житті Далекого Сходу та підтримували тісний зв'язок з Києвом; наприкінці 1917 вислано з Харбіну українську військову частину на Україну під командуванням Петра Твердовського, який восени 1918 повернувся до Харбіну як український консул; організовано українську школу й гімназію, українську православну парафію та низку українських установ, які були об'єднані в будинку українського клубу.
У 1922—1931 українське життя у Харбіну загальмувалося через припинення зв'язків з Зеленим Клином, а також через труднощі, які чинила китайська адміністрація, опанована рос. впливами. Тоді значну ролю відогравало товариство «Просвіта», діяв тижневик «Українське Життя».
Умови для життя покращали від часу, коли 1931 японці створили буферну державу Манчжоу-Го. Воно знову скупчилося в Українському Народному Домі. В Харбіні 1935 постала Українська Національна Колонія як центр для всіх українців у Манчжурії. У 1932—1937 pp. виходив «Манджурський Вісник» (редактор І.Світ), з 1934 українці мали свої радіопередачі.
Після окупації Манчжурії 1945 радянськими військами більшість українців була заарештована й вивезена, а українські установи ліквідовані.
Кількість українців у 1930—1940-х pоках — близько 15 000.

Йосиф Харик ("Йосиф Вінсент Харик", справжнє ім'я — "Йосиф Вікентій", ; , Кенмор, Альберта, Канада) — аерофізик (США), розробник технологій супутникових комунікацій, адміністратор.
Народився в сім'ї українців Івана і Анни Дорош. Батько був залізничником. Навчався в Альбертському університеті (1942) та у Каліфорнійському технологічному інституті (1943). Доктор філософії (1946).
Займався дослідженням реактивних двигунів у Каліфорнійському технологічному інституті (1943—1945), астронавтики у Каліфорнійському інституті та Принстонському університеті (1946—1949). Був директором лабораторії корпорації Локхід та директором лабораторії ракетних технологій, головним менеджером відділу космічних технологій однієї з філій компанії «Форд Моторс».
З 1959 року відповідальний за дослідну програму повітряних сил США. З 1960 року заступник, а з 1961 — перший заступник міністра повітряних сил США. Працював на цій посаді до 1963 року. Надалі — президент та директор корпорації «Супутники зв'язку», керівник низки інших корпорацій, пов'язаних із використанням технологій супутникового зв'язку.
Член Американського інституту аеронавтики та космонавтики, Національної інженерної академії, Асоціації зв'язку та електронних систем збройних сил США, Національного космічного клубу, член Ради губернаторів.
Співредактор «High Speed Aerodynamics and Jet Propulsion» (12 тт., 1958—1964).

Мирослав Харина (* 1909) — церковний і громадський діяч, український католицький священик.
Родом із Галичини. Від 1949 року в США. Декан у Філадельфії, голова Союзу українських католиків «Провидіння». Віце-президент Українського конгресового комітету Америки. Редактор офіційного видання Філадельфійської митрополії.

Іва́н Гераси́мович Харито́ненко (* 1822, с. Нижня Сироватка, Харківська губернія, Російська імперія (нині Сумщина, Україна) — † 1891, Суми, Харківська губернія, Російська імперія) — український землевласник, промисловець-цукрозаводчик, філантроп і меценат. Належав до найбагатших власників цукрових заводів в Україні, гол. в Сумському пов. 1890 — один з гол. чл. синдикату рафінадних цукрозаводчиків. Збудував і утримував дитячий притулок, будинок медфакультету і студентський гуртожиток Харківського університету, церкву в Нижній Сироватці тощо.
Маленьке повітове провінційне місто Суми, яке з 10 300 мешканців у 1850 виросло до 50 400 у 1915 своїм промисловим і культурним розвитком багато в чому завдячує діяльності торгового будинку «Харитоненко з сином». Більшість цукрових заводів Сумщини, які раніше належали окремим поміщикам, невдовзі після реформи 1861 року, перейшли в руки двох великих промисловців і цукрозаводчиків краю: Терещенка і Харитоненка. Засновником його був Іван Герасимович Харитоненко — особа неординарна, яка залишила в історії міста і в пам'яті його жителів значний слід.
Народився в с. Нижня Сироватка, Сумський повіт, Харківська губернія у багатодітній родині селянина-чумака, де було 9 дітей. 
Навчався в місцевій церковно-приходській школі, служив конторщиком у бакалійних лавках купців.
Предметом законної гордості торгового будинку «Харитоненко з сином» були ліси, де разом з вирубками проводилися лісокультурні роботи, існували лісорозсадники, вирубані площі засаджувалися цінними породами дерев.
Головна контора торгового будинку «Харитоненко з сином» знаходилася в Сумах. Контори були у Москві, Харкові, Томську, Владивостоці, Туреччині, Персії. Величезні багатства, нажиті за такий короткий строк, щедрість, благодійність Харитоненка та його спадкоємців сприяли процвітанню міста і повіту. У селі Кияниці, що на північ від Сум, побудував родинний палац (див. Палац Харитоненка). 
На кошти родини Харитоненків засновано дитячий притулок для дівчат-сиріт, названий в народі «пансионом благородных девиц» за рівень освіти і виховання в ньому, селянський банк, гуртожиток для студентів Харківського університету, реальне училище, церкву в с. Нижня Сироватка, жіночу гімназію, Троїцький собор. Значні кошти виділялися для розширення будівлі Сумського окружного суду, богадєльні біля церкви на кладовищі. Перший бетонний міст у Сумах через річку Сумку був побудований на кошти П. І. Харитоненка у 1910 році, — як раз навпроти головної контори.
При Сумському реальному училищі була затверджена стипендія імені І. Г. Харитоненка.
Заснував в Сумах дитячу лікарню, виділив гроші для заснування кадетського корпусу. Крім цього були численні пожертвування навчальним закладам, духовенству для роздачі бідним, пенсії, стипендії.
Заслуги Харитоненка (старшого) у справах комерції, благодійництва гідно оцінені урядом і громадою м. Суми. Іван Герасимович мав чин дійсного статського радника, почесного громадянина м. Суми, почесного попечителя Сумського реального училища, був нагороджений орденами Св. Володимира — ІІІ ступеня і Св. Станіслава — І ступеня.

Харіус ("Thymallus") — рід риб родини лососевих. Довжина тіла зазвичай 25-35 см, маса близько 450 г; деякі харіуси при довжині близько 50 см важать до 1,4 кг. Для харіуса характерний великий спинний плавець, що має понад 17 променів. Відомо 5 видів, в предгірних річках, рідше в озерах помірного і холодного поясів північної півкулі. У СРСР налічувалось 4 види харіусів: звичайний, косогольский, монгольський і сибірський; останній включає 4 підвиди — байкальський, амурський, камчатський і північноамериканський. Харчуються харіуси безхребетними (головним чином водними личинками комах) і дрібною рибою; на місцях нересту лососів можуть шкодити, поїдаючи їх ікру і памолодь. Нерестяться навесні, самиці викидають на кам'янисті ґрунти від 3 до 10 тис. ікринок. Харіуси є об'єктами місцевого промислу і штучного розведення.
Риба має однотонну темно-сіру спину, з боків тіла деяких видів розкидані чорні цятки різної форми.
У сибірського, байкальського, амурського, Нижньоамурського і жовтопятнистого харіусів над черевними плавниками є відносно велика червонувата пляма. На черевних плавниках є косі червоно-бурі смуги, що відблискують фіолетовим відтінком. Хвостовий і анальний плавники дорослих риб червоно-бордові. Задня частина спинного плавника самців вище передньої. У самок ця частина плавника менше або такої ж висоти. На ньому добре помітні кілька горизонтальних рядів плям червонуватого кольору, від округлих до довгих у вигляді вертикальних смуг бірюзового або фіолетового відтінків. Найбільш великі особини (до 5-6 кг) спостерігаються у монгольського і європейського харіусів. У високогірних озерах Сибіру також відомі карликові форми, які протягом усього життя зберігають малькове забарвлення у вигляді темних поперечних смуг з обох боків тіла.
Харіус живе в річках гірського типу з чистою і холодною водою, а також оліготрофних озерах, на висотах до 2000–2300 м над рівнем моря. Їжею слугують організми зообентосу: личинки волохокрильців, веснянок, одноденок, хірономід, їх імаго, а в теплу пору року різноманітні повітряні комахи. Деякі види харіусів можуть споживати інших риб, а дуже великі особини навіть дрібних гризунів.
Харіус ловиться переважно на мушку, на поплавкову снасть з наживкою (як правило на хробаків). Відома також риболовля харіуса спінінгом на блешню.
Згідно із FishBase містить 13 видів:

Едвард Харкевич (23 лютого 1855, Станиславів — 24 вересня 1913, Львів) — галицький педагог, родом з Галичини. Заслужений директор Львівської академічної гімназії (1892—1911) і засновник її філії. Голова Українського Педагогічного Товариства (1896—1902); домігся заснування першої приватної української виділової школи для дівчат ім. Тараса Шевченка у Львові (1898); дбав про допомогу незаможній молоді.
Нагороджений лицарським хрестом ордена Франца Йосифа (1898) і орденом Залізної Корони ІІІ ступеня (1910).

Олекса́ндр Олекса́ндрович Харке́вич (21 січня (2 лютого) 1904, Санкт-Петербург — 30 березня 1965, Москва) — російський фізик-кібернетик, учений у галузі електрозв'язку та електроакустики. Член-кореспондент Академії наук УРСР (1948). Дійсний член Академії наук СРСР (1964).
1930 — закінчив Ленінградський електротехнічний інститут імені В. І. Ульянова (Леніна).
1929—1932 — працював у Центральній радіолабораторії (Ленінград).
1932—1938 — викладав у Ленінградській військовій електротехнічній лабораторії.
1938—1941 — викладав у Ленінградському електротехнічному інституті зв'язку. 
1941—1944 — проводив науково-дослідну роботу у Фізико-технічному інституті.
1944—1948 — викладав у Львівському політехнічному інституті.
1948—1952 — працював в Інституті фізики АН УРСР.
Від 1952 працював в Інституті проблем передачі інформації АН СРСР (Москва), від 1962 — його директор. Водночас (1952—1962) викладав у Московському електротехнічному інституті зв'язку.
Нагороджено орденом Леніна, орденом Трудового Червоного Прапора.
Був одружений з Тетяною Дмитрівною Отт (1903 — 1985). 30 жовтня 1927 в Ленінграді в них народився син — майбутній доктор медичних наук Дмитро Олександрович Харкевич.
Основні праці — з теорії та розрахунку електроакустичних апаратів, теорії інформації, з радіотехніки.
Автор понад 100 наукових робіт, зокрема 10 монографій. Його «Нариси загальної теорії зв'язку» (1955) стали однією з праць, що заклали підвалини теорії інформації.
Інші книги:

Бієнале «Імпреза» — міжнародна виставка творів сучасного мистецтва, зокрема живопису, скульптури, асамбляжу та графіки, що проводилась кожні два роки в Івано-Франківську (з 1989 по 1997).
(далі інформація з каталогу)
Вітаю всіх учасників 1-го Міжнародного бієнале «Імпреза-89», в Івано-Франківську та складаю найкращі побажання!
За допомогою Ваших творів ми змогли організувати чудове свято мистецтва, яке є водночас і доброю формою особистих контактів та пізнання взаємних національних мистецьких культур.
На кожному етапі над підготовкою виставки ми відчували підтримку, зацікавленість та бажання допомогти нам багатьох художників і цінителів мистецтва з різних країн.
Особливу подяку хочу висловити тим митцям, які виявили бажання подарувати свої твори для формування фондів майбутнього першого музею сучасного мистецтва в Україні.
Сподіваємося, що ті контакти і знайомства, що зав'язалися на виставці, будуть довготривалими і плідними для культур народів, представлених творами своїх митців на бієнале «Імпреза-89».
Надіємося, що в майбутньому наша виставка викличе велике зацікавлення та принесе всім відвідувачам глибокі мистецькі враження.
М. ТОКАРЕНКО
голова оргкомітету,
начальник обласного управління культури
Довгі роки українське образотворче мистецтво було відлучене від світового художнього процесу. Тож тільки тепер група митців взялась за цю важку відповідальну справу. Організація виставки «Імпреза-89» — результат процесу демократизації нашої країни.
Що ж являє собою «Імпреза-89»? Це виставка, яка проходитиме кожних два роки в Івано-Франківську. Це популяризація українського мистецтва та його співставлення з іншими національними школами.
Оргкомітет сподівається, що з допомогою бієнале українське мистецтво зробить ще один крок, щоб повернути собі належне місце у світовому художньому процесі. Адже наша національна культура — явище екстериторіальне і вже послуговується формами, що функціонують у світовій культурі, але біль-шість елементів цієї багатої і глибинної культури ще не входять на рівних в ритм і динаміку розвитку світової культури через неузгодженість багатьох ланок і невідповідність рівня сучасної свідомості і форм сучасного буття взагалі в Україні. Ініціатори бієнале «Імпреза-89» в Івано-Франківську розраховують на постановку відразу кількох проблем: організувати виставочний процес, як систему неконвенційних зустрічей і конфронтацій різноманітних художніх систем; створити передумови для формування першого в Україні музею сучасного мистецтва як генератора новітніх явищ у живописі, графіці, скульптурі й інших формах прояву творчого духу; інспірувати процеси аналізу й пошуку, теоретичних конфронтацій з метою, виявлення інтелектуальних потенцій; популяризувати як український, так і всесвітній мистецький досвід: осмислити і ввести в обіг такі нові структури, як теоретичні пленери, ринок мистецтв, консультаційні зустрічі колекціонерів і експертів; зблизити різні національні школи, течії, характери, тенденції та художні системи на шляху порозуміння народів перед лицем нового тисячоліття.
Це перший крок як і в процесі розвитку та самоусвідомлення сучасного українського мистецтва, становленні новітніх форм пластичних, тик і в поверненні нашого краю до світового художнього процесу. Шлях цей довгий і для всіх нас ще незвіданий, але перший крок зроблено, і дорога підкоряється тому, хто вирушив у путь.
Склад оргкомітету:
Кваліфікаційне журі:
Журі бієнале:
Комітет громадської опіки:
Реалізатори виставки:
Оргкомітет виставки «Імпреза-89» щиро вдячний пану Богдану Боберському, магістру-архітектору з Варшави, за підтримку, консультації та пропаганду ідеї першої міжнародної художньої виставки а Україні.
НАГОРОДИ
Оргкомітет виставки — бієнале «Імпреза-89» встановив: 
Комітет громадської опіки встановив:
Друга міжнародна бієнале «Імпреза-91» (жовтень-грудень 1991 р.)
Третя міжнародна бієнале «Імпреза-93» (3 грудня — 30 січня 1993 р.)
(з каталогу)
ОРГАНІЗАТОРИ: Міністерство культури України
Дирекція художніх виставок
Обласна Рада народних депутатів
Управління культури Івано-Франківської облдержадміністрації
Івано-Франківський державний художній музей
ОРГАНІЗАЦІЯ ВИСТАВКИ: Оргкомітет бієнале «Імпреза-93» (голова оргкомітету — І.Шовковий)
Управління культури облдержадміністрації (заступник начальника управління — С.Павліська)
Колектив художнього музею (директор — М.Якібчук)
Проект виставки — І.Панчишин
Куратор бієнале — І.Панчишин
Автори каталогу: М.Панчишин, І.Панчишин
Фото — П.Дроб'як
Дизайн — О.Коспа
ЖУРІ ТА КВАЛІФІКАЦІЙНА КОМІСІЯ БІЄНАЛЕ: А.Ментух, живописець (м. Гданськ, Польща)
В.Цюпко, живописець (м. Одеса, Україна)
М.Москаль, графік (м. Львів, Україна)
В.Маринюк, живописець (м. Одеса, Україна)
М.Вітушинський, графік (м. Любін, Польща)
М.Степанов, скульптор (м. Одеса, Україна)
А.Федірко, живописець (м. Київ, Україна)
В.Мельник, мистецтвознавець (м. Івано-Франківськ, Україна)
В.Федько, живописець (м. Київ, Україна)
Дж. Вайдман, скульптор (США)
І.Панчишин, живописець, архітектор (м. Івано-Франківськ, Україна)
К.Присяжний, мистецтвознавець, архітектор (м. Львів, Україна)
Виставки та акції відбувались в залах Центру естетичного виховання молоді, краєзнавчому музеї, виставочному залі Спілки художників
Друк каталогу при сприянні та фінансовій допомозі Міжнародного фонду «Відродження»
Особлива подяка: Меланії Банах-Маркевич (Нью-Йорк), Ларисі Панчишин (Київ), Олександру Буценко (Київ), Леоніду Завадському (Івано-Франківськ) за їх моральну підтримку і толеранцію до ініціатив «ІМПРЕЗИ»
Програма «Імпрези-93» будується на засадах ініціативи створення музею Сучасного Мистецтва, як генератора ідей, що нуртують в живописі, графіці скульптурі, пропаганді нових пластичних форм, поєднанні досвіду і вправності митців старшого покоління і прагнення нової генерації до нових відкрить на незвіданих просторах, періодичного незаангажованого огляду новітніх національних шкіл, країн на теренах України. Оргкомітет третьої бієнале щиро вітає учасників, які своїми працями створили достойну конкурентну атмосферу. Це буде поштовхом до подальшої діяльності оргкомітету і ініціативи Художнього Музею в створенні і становленні гідних умов для наступних бієнале, а Івано-Франківськ готовий і в наступному бути тереном, що спонукатиме експериментуючий дух митця до активиних пошуків.
В майбутньому ми прагнемо відкрить нових імен в Україні. З цією метою експозиції і надалі матимуть конкурсну побудову. Але окремі паралельні цілісні колекції і тематичні блоки визначатимуть пріоритети. За останні кілька років в програмах бієнале були показані виставки робіт Є.Лимарєва, Е.Андієвської, живопису художників Одеської школи, роботи Ф.Розеве (з Німеччини), окрема виставка-акція молодих художників Івано-Франківська «Провінційний додаток». Цього разу пропонуємо до огляду позаконкурсний блок сучасної словацької графіки, а також зібрання молодих львівських художників і фотовиставку українських авторів Спілки фотохудожників України. Окремі літературні, музичні та театральні блоки є традиційними авансами майбутніх мистецьких фестивалів «Імпреза».
Вітаємо всіх учасників і гостей бієнале. Бажаємо цікавих зустрічей, відкрить, дискусій. Сподіваємось, що наше місто лишиться у Ваших найкращих спогадах.
Оргкомітет бієнале
Обставини склались так, що «ІМПРЕЗА», відбувшись вже втретє, і щоразу в великих масштабах, не одержала достойного зафіксування і висвітлення масиву мистецької інформації в каталогах. Багато ідей художників з різних країн, що брали участь в попередніх бієнале, були призвідниками нових явищ серед українських художників. Аз більшістю наші митці змогли познайомитися лише на «ІМПРЕЗІ». Отож організатори пам'ятають про обов'язок зворотнього зв'язку. А також дати змогу художникам світу оглянути певний пласт мистецьких пошуків в Україні. Процес становлення цивілізованих контактів митців з різних країн на сцені «ІМПРЕЗИ» болючий і поки що тільки формується. Але все ж у тих, хто побував на «ІМПРЕЗІ», залишаться в основному позитивні враження і перспективи достойних шансів. Об'єктивні і суб'єктивні обставини «ІМПРЕЗИ» (як і в більшості починань в нашій молодій державі) склались таким чином, щ ентузіазм новонародженої свідомості' не діставав вчасної підтримки і опори. Два роки між виставками — це неймовірно швидкий (навіть блискавичний) темп. Хоча динамізм змін і трансформацій в бутті і духовному поступі небувалий і потребує адекватної рефлексії. Долі необхідно було випробувати і безпосередніх ініціаторів, і організаторів, і, головне, учасників таким чином на витривалість і віру в можливість працювати в ключі ідей, викладених «ІМПРЕЗОЮ» в тих коротких тезах програми, проголошених ще в 1989 році на світанку зрушень, які почалися в Східній Європі і до нашого часу змінили невимовно весь світ. Період проведення ІМПРЕЗИ" з 1989 року по 1993 був часом скинення старих ідолів — і реально-матеріальних, і в душі кожного (очевидно не лише на цих теренах світу), періодом появи нових шансів, але й нових міфів, появи нових держав, зникненню старих «Атлантид», руйнування найміцніших і, здавалось, вічних бар'єрів і створення нових перепон. Динамізм часу, достойний кінця століття і цілої епохи. Цей злам пройшов і по кожній людині в світі, а на вістрі більшості подій опинилась Україна. Всі ті труднощі, які переживала наша країна, відбились і на мистецтві. І це проявилось не лише на умовах організації і проведення бієнале 1989, 1991, 1993 років, що відбули більшість учасників «ІМПРЕЗИ», а й на пластичних ідеях і якості творів. Для нас минає період мітингів і ейфорії відкрить, які важко пояснити. Ми здобуваємо досвід життя в незвичних для здорового суспільства обставинах. Молодий світ, що народжується, дивиться в майбутнє сміливо, усвідомлюючи своє призначення, на порозі нового тисячоліття. Мистецтво чекає приходу нового покоління, з пошануванням опираючись на досвід тих, хто готував і готує це прийдешнє.
«ІМПРЕЗА», взявши на себе таку ношу, сподівається самим своїм існуванням виправдати засади, які проголосила і усвідомлює ті обов'язки перед художником, хто своїми творами підтримує свободу творчого духу, неконвеційність експериментів в пластичних мистецтвах і віру у взаєморозуміння і взаємопроникнення різних культур. Третя «ІМПРЕЗА» сподівається цим каталогом продовжити розпочатий діалог і мистецькі конфронтації художників різних країн і континентів, і з їх допомогою розтопити айсберг навколо, тепер вже очевидної, ідеї створення Українського музею Сучасного Мистецтва.
Ігор Панчишин куратор бієнале «ІМПРЕЗА»
Друга міжнародна бієнале «ІМПРЕЗА- 91» відбувалась в приміщенні пам'ятки архітектури колишньому «Пасажі Гартенбергів». Ця споруда, за свідченням учасників, організаторів, міжнародного журі, глядачів є найоптимапьнішим для такого рангу виставок об'ємом. Унікальний велетенський простір основного залу-вулиці перекритий скляним ліхтарем, дозволяє проводити різнопланові виставки і мистецькі акції, театралізовані дійства, видовища і концерти. Просторі зали на різних рівнях задовільняють вимоги телевізії і акустики. Загальні площі архітектурного середовища «Пасажу» можуть вмістити одночасно найрізноманітніші виставки від концептуально-активних до камерних традиційно-академічних. Тут є всі можливості конструювання глобальних театральних видовищ і монтування просторових інсталяцій. Також ідеальні умови для огляду живопису і скульптури різних стилів, можливості трансформації простору. «Пасаж Гартенбергів» було споруджено у 1904 році відомою архітектурною фірмою Гельмера і Фельнера. Ця фірма свого часу споруджувала такі відомі будівлі як Віденський та Одеський оперні театри. Але цей комплекс виконано в конструктивних модерних формах, що відповідає сучасним вимогам і концепції функціонування музею сучасного мистецтва. Подібних аналогів небагато в європейській практиці, а в Україні, очевидно, це єдиний. Глядачам це нагадувало варіант музею д'Орсе. В перспективі такий комплекс зможе створити умови і для виставкової і для креативної діяльності, і для колекцій, і для аукціонів. Тут будуть студії, бібліотеки, виробничі майстерні та служби, фондосховища, кафе, умови для перегляду кіно- і відео. «Пасаж» знаходиться в центрі прекрасного міста і є однією з найкращих його перлинок. Однак шлях до втілення такої ідеї дуже тернистий. Івано-Франківська обласна Рада надала цю визначну споруду митцям, визначивши тим самим пріоритети у своїй програмі духовного відродження краю, плануючи повну реставрацію і пристосування споруди під музей сучасного мистецтва. Художники, яким довелось брати участь у різних виставках програми «ІМПРЕЗИ» в «Пасажі» протягом двох років, відкрили для себе нові можливості експе-риментування в такому унікальному просторі, що запропонував Івано-Франківськ, і вірять, що держава і надалі підтримуватиме найсміливіші кроки в майбутнє художників різних країн і напрямків. Така галерея дала можливість міжнародному журі 1991 року в колекції «Імпрези-91» об'єднати далекі географічно і, виявляється, такі близькі пошуки художників різних континентів.
ПРО «ІМПРЕЗУ» І НЕ ТІЛЬКИ
Апеляції від культури до капіталу про допомогу вже і в нас нині не є чимось новим. Більше то, це тепер мало кого зворушує, бо вони, як правило, не дають ефекту. Причина до простого смішна: надто мало грошовитих людей, котрі бажають офірувати на культуру, і надто багато тих, хто цієї офіри потребує. Крім того, всім відомо, що чим елітарніше мистецтво, тим воно менш комерційне, а отже — це «бездонна прірва», котра потребує постійних вкладень.
Але ж доводиться погодитись із тим, що й зігнорувати його не можна, не можна махнути рукою — чорт тебе бери! — бо не може існувати цивілізований народ, розвинута держава без високої культури. Усвідомлює це весь світ, і чим багатша та розвиненіша країна, тим дозволяє собі більше тратити на це дороге задоволення, з гордістю фундуючи таку розкіш. У нашій ситуації збагнути це заважає ще й той фактор, уже тепер рецидив минулого, що для нас культура завжди була найдешевшою справою. А зараз кошти, необхідні для проведення серйозних мистецьких заходів, зростають з такою швидкістю, що ми просто не встигаємо до цього звикати. Не менш шкідливим для ситуації є вплив і новонабутих сказів свідомості наших митців, що з'являються в результаті тіснішого зіткнення із буржуазним добробутом та психологією. Багато творчих людей все активніше зараховують себе (цілком справедливо) до числа «національної інтеліґенції», а отже, все більші претензії мають до свого часто жалюгідного існування. Та не всі хочуть звернути увагу на один важливий нюанс — особливість переходу від становища «незалежного художника» в соціалістичному суспільстві до цього ж становища у капіталістичному суспільстві. Отож, переважно наш «достроково звільнений» артист хотів би залишитися духовно вільним, як богема, але стати матеріально забезпеченим, як буржуа. Десь, мабуть, такий характер мали цьогорічні претензії щодо організаційного підготування «ІМПРЕЗИ-93». Учасників і гостей, котрі приїхали на бієнале не вперше, можливо, дратувала не стільки замала до них увага з боку організаторів, як те, що вона була меншою, ніж у попередні рази. Але аж ніяк не хотілося б, щоб якісь провали у роботі оргкомітету чи зауважена кимось тенденційність у роботі журі, що завжди є наслідком впливу суб'єктивних факторів, затінили фактори об'єктивні, тобто значення «ІМПРЕЗИ» як явища, а не як процесу. Вже сам факт виникнення міжнародного бієнале в обласному Івано-Франківську став явищем показовим щодо кількох проблем цілого краю. Перш за все, це реалізація на практиці, теоретично обсмоктаного постулату про те, що «провінція — це явище духовне, а не ґеоґрафічне». При тому, що колишній Станиславів зумів зберегти свої амбіції міста, причетного до великої «дунайської культурної імперії», а отже, орієнтація на «столиці» різних типів виявилася справою не першочерговою. Натомість була запущена машина руйнації «берлінського муру на місцях»: шанувальники мистецтва цілого регіону отримали можливість оглянути твори сучасних художників з різних країн світу та різних куточків України. Паралельно працює і механізм зворотної дії, коли закордонні митці почали дізнаватися хоч щось про процес та рівень культури в Україні (нехай у формі отримуваних інформаційних листів, запрошень, каталогів etc) — і не у столично-презентаційному, а практичному «живому» варіанті. Не менш важливою подією у творчому житті й наших художників є «ІМПРЕЗА». До цього прилучилися ще кілька об'єктивних моментів, що поєднуються з особливостями міста, де вона виникла. Івано-Франківське культурне середовище є порівняно монолітне і менш кланове, ніж у «міст із претензією», а тому воно практично незаанґажоване у т. зв. «групівщині»; при цьому воно не ставиться упереджено до представників інших регіонів завдяки своєму скромному соціальному статусові; з тих же, мабуть, причин усунено максимум перешкод для участі різних художників (напр.- спілчанин чи ні), крім, звичайно, художньої вартості. Такі умови влаштовували майже всіх, тому і спектри учасників «ІМПРЕЗИ» надзвичайно широкі — як ґеоґрафічний, так і стильовий, як концепційний, так і жанровий. У її акціях брали участь такі різні митці, що інколи навіть ті, що мешкають в одному місті, не перетинаються у спільних проектах. І така різноманітність робить більш достовірним і об'єктивним саме цей спосіб відображення цілого творчого процесу, принаймні в Україні.
Об'єктивність відображення культурного процесу є зараз для нас однією з основних необхідностей. Існування в сьогоднішньому українському культурному просторі кількох різних середовищ завдає всім нам багато прикрощів. Починається все від неможливості визначення реальних культурник пріорітетів у межах однієї країни. Відповідно, з цього випливає дезорієнтація щодо справжніх цінностей, пропонованих західною культурою. Цим же ми самі дезорієнтуємо світ щодо процесів, які відбуваються у нашому культурному житті, чим гальмуємо повноцінну інтеґрацію нашої культури у світову. І, що найгірше, це те, що згодом цей стан не так просто буде виправити, адже зараз майже не фіксується і не досліджується більшість різнопланових виявів цього процесу.
Тому акції, які вже самі собою комусь демонструють твори сучасного мистецтва, які залишають після себе друковані, відео-, аудіо- чи інші матеріали, мають для нашої країни неоціненне значення у цей перехідний період.
Дуже важливою є також «ширина» «ІМПРЕЗИ»: перетворення її у своєрідний фестиваль середовища, де, крім виставок творів образотворчого мистецтва, відбуваються також супутні літературно-музичні акції. Всі ці заходи в комплексі мають лише одну наскрізно спільну рису — презентація нової культури, що твориться у нових умовах в Україні, на тлі культури в інших країнах і світу. Коли на такому заході «творчо присутні» відомі письменники та музиканти, імена котрих асоціюються у шанувальника і мистецтва із новою українською літературою та музикою, тоді кожна локальніша його акція перебуває у спільному великому просторі єдиного контексту. Це один із основних аргументів на користь переконливості ідеї — ідеї презентування не окремих мистецьких течій, а цілого пласту культури, способу мислення (в глобальному, звичайно, масштабі, а не тільки творчому). Заодно розширюється, таким чином, і можливість сприйняття «споживачем мистецтва» пропонованої «мистецької продукції»: для кого є доступнішою музика, той через неї «дійде» до всього, чого не сягнув з полотен чи з текстів; те ж стосується адептів слова та візуальних чинників. Таке велике добро цього бієнале полягає і в тому, що воно дає змогу, стає нагодою до знайомства і спілкування самих митців, котрі роблять одну і ту ж справу на різних ґеоґрафічних широтах. Можна говорити ще про одну рису, як уже притаманну «ІМПРЕЗІ», — це послідовність і витривалість. Завершилися гучними скандалами закордонні виставки українського мистецтва, організовані київським «Інкоартом»; не знайшлося сил для продовження міжнародних проектів «Плюс 90» та «Бієнале Відродження», започаткованих у Львові, вичерпався запал організаторів після двох львівських «Інтердруків» і т. д. І те, що ні сьогодні ще існує та й набирає обертів «ІМПРЕЗА», є дуже важливо, незважаючи на різні поточні неґаразди. Головно те, що Захід найбільше зупиняє від контактів з нами через нестабільність ситуації в Україні. Вони (як і ми, зрештою) мають уже досить наших «спільних» міжнародних проектів, переважно «одноразового використання». Зокрема, це стосується і митців, котрі повинні утримувати певну «планку» і тому, звичайно ж, не виявляють бажання брати участі у виставках не відомо якого рівня і які навряд чи будуть мати продовження, а отже, чи зможуть хоч якось конкурувати з існуючими у світі художницькими імпрезами. На сьогодні Івано-Франківська «ІМПРЕЗА» має свій, хай скромний, але міжнародний імідж, як відоме вже українське бієнале, з історією розвитку, становлення, перспективами і зв'язками. Сьогодні за належної підтримки це бієнале має всі шанси стати найавторитетнішим і вже "найстарішим міжнародним мистецьким заходом незалежної України.
Володимир Павлів, Львів
Четверта міжнародна бієнале «Імпреза-95»
Наукова конференція з проблем сучасного мистецтва «Імпреза міжсезоння», вілла Маргошеса
23.03-1.04. 1995 р.
«Сьоме небо», виставка в рамках конференції
Назар Кардаш, Володимир Мулик, Ростислав Котерлін, Ярослав Яновський, Івано-Франківський художній музей
травень 1995
«Імпреза-пролог». Виставка з колекції бієнале «Іпреза». Український дім, Київ, червень, 1995
«Імпреза-95-Фото»,
куратор — Ростислав Кондрат,
7-8 липня 1995 р.
72 фото з 361 надісланих,
28 авторів,
11 країн,
Золота медаль — Пшемислав Баранськи (Польща),
Срібна медаль — Іреніуш Юрчук (США),
Бронзова медаль — Віктор Трублєнков (Литва),
Диплом першого ступеню — Францішек Субох (Польща),
Диплом другого ступеню — Жак Ванювіль (Франція),
Диплом третього ступеню — Володимир Монець (Львів).
«Імпреза-95-Графіка»,
куратор — Володимир Гуменний,
грудень 1995.
78 робіт з 246 надісланих,
35 авторів,
13 країн,
Головна нагорода — Чарльз В. Мессей Дж. (США),
Почесні медалі — Хіроко Ябе (Японія), Сомг Джі-Ксін (Китай), Хіроко Мінамі (Японія), Владімір Насєдкін (Росія), Саша Прахова (Україна), Ямашіта Тетцуо (Японія), Альфред Ульріх (Німеччина).
«Медитації на стику», виставка-акція Ростислава Котерліна,
куратор — Віктор Мельник,
листопад 1995, Художній музей.
«Ре-Візія», фестиваль відеоарту,
куратор — Олег Гнатів,
серпень 1996 р., Делятин,
Володимир Єршихін та Вячеслав Машніцький «Вогні великого міста», Василь Цаголов «Молочні сосиски», Андрій Блудов та Валерій Сердюков «Липневе рондо», Олег Гнатів і Тарас Прохасько «Квіти для Франциска» та «Втеча в Єгипет», північнокорейське пропагандиське кіно «Лучі чучхе».
«Пам'ятник братам Гартенбергам», перформенс Ігоря Панчишина,
пасаж Гартенбергів,
26 серпня 1996.
«Ландшафт», концептуальний проект-каталог,
куратор — Ярослав Яновський,
серпень 1996.
П'ята міжнародна бієнале «Імпреза-97»
Художній музей:
«Абстрактне мистецтво із Зальцбурга (Австрія) та абстрактне малярство художників Івано-Франківська», куратор Віктор Мельник;
«2000 рік вже настав» виставка Ростислава Котерліна;
«Вульф живий», інсталяція, Олег Воронко, Олекса Фурдіяк (Львів), перформанс, Роман Андріяшко, Григорій Бутенко (Київ).
Телестудія «Галичина»:
«Репетиція паралельного мистецтва 10х10+1», Микола Панаков та його студія, перформенс.
«Лагідний тероризм», куратор Анатолій Звіжинський включав у себе:
Центр естетичного виховання молоді:
«Виборча дільниця № 2» інсталяція Сергія Браткова і Сергія Солонського (Харків); «Клініка» фотоцикл Євгена Павлова (Харків); фото та об'єкт Едуарда Странадка (Полтава); «Трансгресії» фото Юрія Косіна (Київ); «Я дуже люблю свою роботу» та «Прогулянка» фото Василя Цаголова (Київ); живопис — «100 прапорів-виходів України» Олексія Борисова (Харків); «1100 рокув Галичу», «Помада» Ігоря Перекліти (Галич); «Полювання» Володимира Мулика; «Левіафан» Павла Суліменка; «Стільці» Світлани Хміль; «Вовчання ягнят» Ростислава Котерліна; серія «Зрада» Анатолія Звіжинського; «Ландшафти» Ярослава Яновського та виставка графіки «Татуювання ландшафту» Весели Найденової (всі Івано-Франківськ)
галерея «S-об'єкт»:
«Сплячі принци України», фото Ілля Чічкан (Київ); «Прощання з рибою» інсталяція Юрій Іздрик (Калуш); «Перманентне Різдво» інсталяція Мирослав Яремак (Івано-Франківськ); живопис «Франко-Іван-Франко», «100 прапорів-виходів України», «100 станів краю», Олексій Борисов (Харків);
майстерня-галерея «Сигма»:
«Вздовж еротики» Антоні Міро (Еспанія) еротична графіка та еротичні фото «Будуар» Сергія Браткова та Сергія Солонського (Харків).
У подальші роки бієнале не проводилася за браком коштів, ентузіазму та ідей.
http://www.marginesygal.if.ua/бієнале-impreza-історія/ 

Купа, стіс або піраміда () в інформатиці — спеціалізована деревовидна структура даних, в якій існують певні властивості впорядкованості: якщо "В" — вузол нащадок "A" — тоді ключ("A") ≥ ключ("B"). З цього випливає, що елемент з найбільшим ключем завжди є кореневим вузлом. Не існує ніяких обмежень щодо максимальної кількості елементів-нащадків повинна мати кожна ланка, однак, на практиці, зазвичай, кожен елемент має не більше двох нащадків. Купа є однією із найефективніших реалізацій абстрактного типу даних, який має назву черга з пріоритетом. Купи відіграють критичну роль у низці ефективних алгоритмів роботи з графами, як то в алгоритмі Дейкстри та в алгоритмі сортування пірамідальне сортування. Найуживанішим класом куп є бінарні купи.
Базові операції з купою такі:
Купи часто використовуються для моделювання черг з пріоритетами.

«Ха́рків» — літературний збірник Харківської обласної організації Спілки письменників України. Появлявся в 1952—1955 роках. Вийшло 8 книжок.
За своїм характером «Харків» наближався до жанру альманахів. Крім літературних творів, містив літературознавчо-критичні і публіцистичні статті, літературно-мистецьку хроніку тощо. Мав окремий відділ «Голоси молодих».
Визначніші співробітники: Ігор Муратов, Іван Вирган, Юрій Шовкопляс, Віктор Кочевський та ін.
Замість «Харкова» з початку 1956 року виходить журнал «Прапор» (нині «Березіль»).

Олександр Ха́рків (1 березня 1897, в м. Кременчук Полтавської області — 14 вересня 1939, у передмісті Стрия) — український маляр-монументаліст і графік.
Олекса, як його називали друзі в Галичині, народився 1 березня 1897 року в м. Кременчуці на Полтавщині. Зростав серед дивовижних краєвидів, широких ланів, перелісків і чистих річок, між живописних пагорбів рідної Полтавщини. Після закінчення реальної гімназії поїхав до Петербурга з наміром студіювати електротехніку. Навчання перервав у 1918—1920 рр., відбуваючи тоді військову службу в армії, дослужився до ступеня поручника. В цей час змінилися професійні зацікавлення молодого чоловіка і в 1922 році записався до Академії мистецтв у Кракові на відділ малярства. Навчався у відомих професорів Станіслава Дембіцького, Йосифа Магоффера (знаменитого маляра і педагога), Яна Войнарського (декоратора). Склав іспити з теоретичних предметів: історії мистецтва і технологічної хімії, а в 1924 р. за малярські праці на академічній виставці він отримав похвальну відзнаку.
Олександр Харків закінчив студії в Академії в 1926 році, після чого його було залучено до співпраці над виконанням декорацій у Вавельському замку. З 1926 року він розгорнув широку мистецьку діяльність, як маляр і педагог. Першою його працею, як художника, був розпис церкви в с. Климківка на Лемківщині. Двома роками пізніше Харків виїхав до Яворова біля Львова, а згодом до Стрия, де працюва вчителем рисунку у дівочій гімназії і учительській семінарії.
Виконуючи ці обов'язки, він не забував про свою улюблену справу. Так у 1928—1934 рр. розмальовував церкви або відновлював поліхромії в селах Вілька Роснівська, Завадів, Прилбичі і Наконечне й реставрував фрески в Ягайлонській бібліотеці в Кракові (1925—1926). Розписував церкви й іконостаси у візантійській традиції.
Займався також малюванням портретів (графині Дембіцької, українських гетьманів), краєвидів у реалістичному дусі, екслібрисів. Зароблені кошти жертвував на підтримку інвалідів УПА. Був співорганізатором музею «Яворівщина» та Стрийського краєзнавчого музею «Верховина».
Розстріляний 14 вересня 1939 року польською боївкою на передмісті Стрия у лузі біля с. Дуліби. Життя Олександра Харківа та його молодого асистента — 21 річного студента Краківської академії мистецтв Зенона Охримовича обірвалося саме в часі виконання ними розписів одного з греко-католицьких храмів у с. Завадів, парохом якого був батько Зенона — Богдан Охримович. У цьому храмі прекрасно зберігся образ святого Юрія на коні — остання монументальна праця Олекси Харківа. Вона була знайдена у січні 2003 р. під час санітарного прибирання храму до свят.
Похований митець у Стрию.
Довший час його могилою опікувалась жителька міста Стрия — колишній директор Міської бібліотеки — пані Солонинка Віра Михайлівна. Саме вона приклала багато зусиль, щоб віднайти і зберегти матеріали про життя і творчість художника, знайшла його родичів.
Пошук мистецької спадщини в м. Стрию не дав результатів. Син художника — Олександр Харків, проживає у Філадельфії (США). Зі спадщини батька зберіг близько 30 картин. В Україні оригіналі знайдено тільки три екслібриси та кілька акварелей. Більшість робіт перебувають у приватних колекціях та за кордоном. В журналах «Нотатки з мистецтва», що видаються у США об'єднанням митців українців в Америці, було опубліковано декілька репродукцій з творів художника: портрет. Олія. 1933 р., картина-краєвид. Олія. 1934 р., остання його картина «Моя доля». 1939 р.
Основою творчості художника було зображення природи і побуту людей. Такі картини як «Сіножать», «Підпеньки», «Вісла», «Над рікою Стрий» та інші свідчать про те, що художник безмежно любив природу, сприймав і відтворював глибоко, всією душею її, образи. А роботи «Йордан», «Церква», портрет жінки «Яворівка» говорять, що жив художник разом з народом. Деякі його праці (портрети українських гетьманів, княгині) безслідно зникли. Всі вони мають не лише мистецьку, але й історичну цінність.

НДІ астрономії Харківського національного університету імені В. Н. Каразіна, або Харківська астрономічна обсерваторія — науковий заклад що, існує при Харківському університеті, спочатку як астрономічний кабінет (з 1808 року), а з 1888 року, головно завдяки заходам Григорія Левицького, відповідно обладнана обсерваторія в окремому будинку. На Харківській астрономічній обсерваторії велися досліди хромосфери і фотосфери Сонця, фізичних умов поверхні Місяця та планет. Харківська астрономічна обсерваторія видавала "«Публікації Харківської астрономічної обсерваторії»", пізніше "«Труды Астрономической Обсерватории»".
В 1894-1917 роках директором обсерваторії був Струве Людвіг Оттович, в 1917-1930 - Євдокимов Микола Миколайович, в 1930-1970 роках - Барабашов Микола Павлович.
Інстутуту підпорядкована обсерваторія Гракове.

Ха́рківська держа́вна науко́ва меди́чна бібліоте́ка, заснована 1861 при Харківському Мед. Товаристві, нині у віданні Міністерства охорони здоров'я УССР; теперішню назву мас з 1948. За другої світової війни частково була знищена, згодом книжковий фонд поновлено, і 1980 він сягав 1 млн назв, у тому числі бл. 40% закордонної літератури. Бібліотека обслуговує мед. працівників також з-поза Харкова.

Харківська і Богодухівська єпархія — єпархія Української православної церкви (Московського патріархату). Центр єпархії, кафедральний собор і резиденція правлячого архієрея знаходяться в Харкові. Об'єднує парафії і монастирі Української Православної Церкви на території Харківської області. Заснована в 1799 році як "Слобідсько-Українська і Харківська".
Православ'я з'являється на території сучасної Слобожанщини задовго до заснування міста Харкова. Ще в XI–XII століттях воно проникає сюди разом зі слов'янською колонізацією. Вплив йшов з боку сусідніх князівств — Переяславського та Чернігівського, Суздальського та Рязанського, Тмутараканського. Проте постійні татарські набіги спустошили цю землю і до XVI–XVII століть ця земля залишалася незаселеним Диким полем.
Розпочаті утиски українського населення поляками викликало цілу хвилю переселень з Правобережної та Західної України на незаселені землі Слобожанщини, де не було поляків і релігійних гонінь на православ'я.
Масовій народній колонізації передувала монастирська колонізація незаселених земель. У Дикому полі виникають такі монастирі як Святогірський, Краснокутський, Курязький, Дивногорський… Поруч з монастирями виникали поселення. Монастирі вабили переселенців до себе не лише бажанням жити поруч зі святою обителлю, а й міцними монастирськими стінами, за якими можна було сховатися від татарських набігів.
Слобожанщина в XVII столітті заселялася православними переселенцями з Правобережної України. На нове місце вони часто везли не тільки церковні сосуди, богослужбові книги та іншу церковну утвар, а й свої церковні традиції. Ці традиції значно відрізнялися від північноруських, московських звичаїв. Сюди входили, наприклад, вибори прихожанами священно- і церковнослужителів, організація братств, шкіл і богаділень. Перші священики часто також приїжджали разом з переселенцями.
Населення Слобожанщини з самого початку було багатонаціональним. Крім українців — переселенців, значну частину населення становили росіяни — служиві люди, що надсилаються Москвою для допомоги переселенцям.
Духовне життя була в той час однією з найважливіших сторінок в житті переселенця, тому парафіяльні храми виникали на новому місці одними з перших. Так, перших храм Харкова — Успенський, був побудований за рік — з 1657 по 1658 рр. А вже в 1659 році налічувалося 3 церкви — Успенська, Благовіщенська і Троїцька. До 1663 року з'явилося ще 2 церкви — Різдвяна і церква на честь Архангела Михаїла. Храми будувалися силами переселенців.
Більшість цих храмів виникало не на території самої Харківської фортеці, а по слободах. Харківська фортеця була невеликою за розмірами і вже не могла вміщати всього населення, яке хотіло оселитися тут. Тому поряд із самою фортецею виникають невеликі поселення — слободи. Оскільки вони знаходилися недалеко від фортеці, їхнє населення під час татарського набігу могло сховатися в самій фортеці. А фортечні стіни не заважали населенню слобод займатися сільським господарством і ремеслами.
Перші церкви будувалися з дерева і спочатку були дуже бідними. Бідність Успенської церкви викликала в московському воєводі Офросімова, який звик до пишноти храмів, величезне обурення, яке він описав у своєму повідомленні царю:
«…А образов местных и деисусов нет — черкасы молятся бумажным листам, своему литовскому письму и стенам, а книг и заводу никаких нет, и за тебя, великий государь, молить Бога не по чем; только лгут Богу и десятой части хвалы Богу не воздают. Нет Евангелия напрестольнаго, ни служебника, ни требника, ни триоди постной, ни трифолоя, ни апостола, ни минеи, ни октоиха, ни шестоднева, ни псалтири следованной, ни евангелия толковаго. И о том вели свой милостивый указ учинить, чтоб было по чем за тебя, великий государь, молить Бога. А я, видячи их маловерие, что поклоняются бумажным листам и стенкам, для того к тебе и писал. И о том, как ты, великий государь, укажешь»
Першими харківськими священиками були — священик Єремеїще, священик Василище і диякон Йосипище (як вони себе називали в чолобитною московському царю).
Бідність перших храмів змушувала клір часто звертатися до царя з проханням матеріально допомогти новим храмам і бідному кліру.
Але з ростом міста зростав і добробут церков. У 1685–1687 рр. в місті будується перший кам'яний храм, який зберігся до нашого часу — Свято-Покровський.
До 1667 року харківське церковне життя перебувало в прямому віданні Патріарха Московського і всієї Русі; з 1667 по 1799 роки територія входила до складу Бєлгородської єпархії.
У цей час церковним життям в Харкові та Харківському полку керував Соборний протопоп, або духовний управитель — настоятель Успенського Собору. У віданні Харківського протопопа знаходився крім Харківського ще й Валківський повіт і частина Вовчанського. Його правління називалося протопопією або духовним двором. Всі архієрейські розпорядження, які стосувалися церков харківського полку, йшли саме до нього. До Протопопа зверталася і місцева влада щодо церковних питань. В інших полкових містах Слобожанщини були свої протопопи. В 1744 році в Харкові створюється Духовне Правління, до якого крім протопопа входили ще два члени — проповідник і один учений священик. Ця реорганізація була пов'язана з тим, що один протопоп не справлявся з усіма місцевими справами і часто навіть найдрібніші справи відправлялися до Бєлгородської духовної консисторії, ускладнюючи її діяльність. В 1758 році на 94 церкви, які входили у відання Харківського Духовного Правління приходилось 3 протоієрея, 114 священиків, 5 дияконів, 62 дячка, і 23 паламаря. Весь округ Духовного управління ділився на 5 відділень — Харківське відомство (кероване протопопом), Валківське, Нововодолазьке, Ольшанське і Золочівське намісництва, які керувалися намісниками зі старших священиків.
Духовне управління було сполучною ланкою між Бєлгородською Духовної Консисторії та окремими парафіяльними священиками. Воно ж розглядало і деякі дрібні справи свого округу.
Список харківських протопопів:
В 1726 році був заснований Харківський колегіум. Свого часу там викладав відомий український філософ — Г. С. Сковорода.
26 лютого 1764 року був проголошений Маніфест про секуляризацію церковних володінь, за яким монастирські землі були передані у власність державі. У 1786–1788 рр. секуляризація була проведена в південних губерніях Росії і України. У цей час було розформовано безліч монастирів.
16 (27) жовтня 1799 року указом Імператора Павла I була утворена Слобідсько-Українська єпархія, виділена з до того величезної Бєлгородської єпархії.
Першим її єпископом став Христофор (Сулима) з титулом «Слобідсько-Український і Харківський»; з 13 лютого 1836 по 5 червня 1945 титул був «Харківський і Ахтирський», а з 5 червня 1945 — «Харківський і Богодухівський».
В 1866 в єпархії було засновано Сумське вікаріатство.
В XVII-XVIII століттях головним храмом міста був Свято-Успенський собор. Після заснування самостійної єпархії кафедральним собором став Покровський, а Успенський перетворений в «Градський собор». В 1846, за синодальним указом, архієрейська кафедра була перенесена з Покровського в Успенський собор. «Градським собором» стала іменуватися Благовіщенська церква, а з 1863 — Воскресенська. В 1865 році Синод виявив повну непотрібність титулу «Градський собор» і право іменуватися собором залишилося лише у Свято-Успенського храму.
В 1800 році на території Свято-Покровського монастиря була відкрита Духовна Консисторія. У 1841 році почалося впровадження нового статуту духовної консисторії, який уніфікував церковне управління на рівні єпархії. Єпархія поділялася на церковні округи — протопопії, які відповідали повітам і керувалися протопопами і духовними правліннями — відповідними колегіальними органами. Протопопії поділялися на благочинні округи, а ті — на парафії. Згодом інститут протопопії ослаб, а в 1840 році його було ліквідовано.
У 1840/41 навчальному році в Харкові була організована Духовна Семінарія на базі колишнього Колегіуму.
На час заснування єпархії в Харкові налічувалося 10 церков: Покровська, Успенська, Миколаївська, Благовіщенська, Дмитрівська, Різдвяна, Воскресенська, Михайлівська, Вознесенська і Мироносицька, яка була цвинтарної.
Якщо в 1799 році в єпархії було 673 церкви, то через 100 років їх налічувалося понад 1000. На початку XX століття на Харківщині було близько 800 церковно-парафіяльних шкіл і близько 20 монастирів. Всього на Харківщині на 1904 рік налічується 950 церков, 10 монастирів, 1360 священиків і дияконів. У самому місті налічувалося 42 церкви.
У 1912 році в Єпархії було 952 церкви, 75 каплиць, 13 монастирів (8 чоловічих та 5 жіночих), 1 жіноча громада; духовна семінарія, 3 духовних училища, єпархіальне жіноче училище, 816 церковних шкіл; 777 бібліотек при церквах, 7 лікарень і 27 богаділень.
16 жовтня 1843 року після доповіді обер-прокурора Священного Синоду імператор Микола I затвердив прохання жителів Харкова про введення хресного ходу для перенесення ікони Озерянської Божої Матері з Курязького монастиря в Харківський Покровський кафедральний собор. Хресні ходи повинні були відбуватися 30 вересня (з Куряжа до Харкова) та 22 квітня (з Харкова до Куряж) відповідно до престольних свят Харківського Покровського собору (1 жовтня) і Курязького монастиря (23 квітня). Він став головним міським духовним святом.
У 1821–1841 рр. велося будівництво дзвіниці Успенського собору (89,5 м), яка перевершувала за висотою дзвіницю Івана Великого в Москві.
У другій половині XIX століття в Харкові виходить 14 духовно-просвітницьких видань, зокрема філософсько-богословський журнал «Віра і розум», журнали «Духовний вісник», «Духовний щоденник», «Благовіст», газета «Харківські Єпархіальні Відомості», інші видання.
З 14 травня 1914 по квітень 1917 року (знову обраний в серпні того ж року) Харківську кафедру займав Антоній (Храповицький), згодом перший предстоятель Російської Православної Церкви закордоном.
В 1920-ті роки в церковному житті Харківщини домінував «обновленчеський» рух Російської Церкви. Партійно-державні органи докладали зусиль щодо повної ліквідації Патріаршої Церкви («тихоновщини»). Газета «Известия» від 18 квітня 1923 повідомляла: " < …> На этих днях среди харьковского духовенства закончена ликвидация последних остатков тихоновщины. В результате арестовано 16 священников, во главе с епископом Павлом, и 2 черносотенца — Стеценко и Губиев. Черносотенные попы будут высланы из пределов Украины. "
У жовтні — грудні 1923 року в Харкові відбувся обновленський собор, який проголосив утворення Української Православної Автокефальної Церкви (УПАЦ) і обрав Синод (звідси й друга назва — «синодали»), очолюваний митрополитом Пимоном (Пеговим). На початку 1930-х років виник гострий конфлікт між УАПЦ та обновленським синодом в Москві, 20 грудня 1934 року московський обновленський синод прийняв рішення ліквідувати УАПЦ і перевести її парафії в своє безпосереднє підпорядкування.
З 11 по 15 листопада 1924 року в Харкові засідала Всеукраїнська Передсоборна нарада («обновленська») у складі 78 делегатів: єпархіальних і вікарних єпископів і по одному клірику і мирянину від кожної єпархії. Центральний обновленський Синод був представлений митрополитом Серафимом (Руженцовим); головував митрополит Пімен (Пегов). Головними питаннями порядку Наради були: автокефалія Української Церкви та українізація богослужіння. Нарада засудило «самосвятів-липківців» як єретиків і розкольніков. За доповіддю обновленського Київського митрополита Інокентія (Пустинского) було прийнято постанову щодо необхідності переходу Києво-Печерської лаври у відання Всеукраїнського Священного Синоду, що і відбулося 15 грудня 1924 року.
У той же період активно діяли представники монархічної громади «подгорновцев» (по імені священика Василя Підгорного — спочатку у веденні єпископа Варлаама (Лазаренко), а з березня 1928 — єпископа Алексія (Буя)). В кінці 1920-х Харків також був одним з центрів іосифлянства, на чолі якого стояв тут єпископ Павло (Кратіров).
До 1941 року залишався лише один відкритий храм — Казанський храм у Харкові на Лисій горі. У цей період в Харкові займав архієрейську кафедру священномученик архієпископ Олександр. Він і служив в єдиному православному храмі міста.
Після окупації в жовтні 1941 року міста німецькими військами церковне життя почала відроджуватися під керівництвом митрополита Феофіла Булдовського, який влітку 1942 року прилучився до УАПЦ (полікарповцам); в його юрисдикції знаходилось близько 400 парафій.
В 1946 році Свято-Благовіщенський собор стає кафедральним собором Харківської єпархії.
В 1947 році з Покровського монастиря Харкова було перенесено мощі св. Мелетія і мощі святителя Афанасія Цареградського, Лубенського чудотворця (що до цього знаходилися в музеї) — в Благовіщенський собор міста.
Різке скорочення числа парафій спостерігалося з кінця 1950-х: храми перетворювалися на клуби, кінотеатри, склади та інші господарчі заклади. Кількість парафій на 1 січня 1979 року, скоротилася до 65, з них у Харкові залишилося 11.
До року тисячоліття Хрещення Русі в Харкові було закінчено реставрацію Успенського собору; розпочався процес повернення єпархії храмів і монастирів.
Доленосне значення для історії УПЦ МП став , що проходив 27-28 травня 1992 року в Харкові, в архієрейської резиденції на території Покровського монастиря. На Соборі був обраний новий предстоятель УПЦ — митрополит Київський і всієї України Володимир (Сабодан). Собор був скликаний Митрополитом Харківським і Богодухівський Никодимом (Руснаком), який і головував на ньому.
Архієреї, що брали участь у Соборі, висловили недовіру митрополиту Філарету (Денисенко), який не з'явився на Собор і звільнили його з Київської кафедри та посади Першоієрарха УПЦ.
18 вересня 1993 року в місті Харкові відкривається дворічне Духовне Училище, яке було затверджено Священним Синодом УПЦ 19 жовтня 1993. А вже 12 вересня 1996 р. Харківське Духовне Училище отримало статус Семінарії. Термін навчання був збільшений на два роки. Ректором Семінарії став Митрополит Харківський і Богодухівський Никодим. Перший випуск у Семінарії відбувся 21 травня 1997 року, коли 26 осіб отримали дипломи про закінчення цього навчального закладу.
У 1994 році знову почала виходити газета «Харківські Єпархіальні Відомості», яка стала офіційним органом Харківської Єпархії, а в 2000 році був відновлений вихід філософсько-релігійного журналу «Віра і розум».
22 червня 1993 року на засіданні Священного Синоду УПЦ всіх новомучеників Слобідського краю, які постраждали в роки більшовицького гоніння на церкву, причислили до місцевошанованих святих. Серед них — священномученик архієпископ Харківський Олександр (Петровський), тимчасово керуючий Харківської Єпархією у важкі 30-ті роки архієпископ Онуфрій (Гагалюк), митрополит Костянтин (Дьяков), архієпископ Інокентій (Летяєв), архієпископ Інокентій (Тихонов), священнослужителі та інші православні подвижники.
Активно йде повернення і будівництво нових храмів.
Тимчасовим керуючим єпархією є вікарій (з 22 квітня 2000 року), Архієпископ Ізюмський Онуфрій (Легкий).
Харківське Єпархіальне Управління Української Православної Церкви знаходиться за адресою: м. Харків, 61002, вул. Університетська, 8.
Тел. (057) 731-35-23. E-Mail: office@pravoslavie.kharkov.ua
Єпархіальні відділи: релігійної освіти, катехізації та місіонерства; по взаємодії зі Збройними Силами та правоохоронними установами; у справах молоді; паломницький відділ.
У Харківській єпархії налічується 313 парафій (входять до складу 20 благочинних округів), діють 1 чоловічий (Свято-Покровський монастир міста Харкова) і 2 жіночі монастирі (Свято-Борисоглібський монастир с. Водяне Зміївського району Харківської області та Свято-Архістратига-Михайлівський монастир м. Лозова Харківської області).
Кафедральний собор єпархії — Свято-Благовіщенський собор в Харкові.
В Єпархії діє Духовна Семінарія (термін навчання 4 роки). При Семінарії діють регентські і педагогічні курси (для викладачів недільних шкіл), іконописна школа (термін навчання 3,5 роки).
З 2004 р. діє Церковно-історичний музей Харківської єпархії.
Періодичні видання:
24 березня 2011 митрополитом Харківським і Богодухівським Никодимом був затверджений герб Харківської єпархії. У розробці брали участь: декан історичного факультету Харківського національного університету імені В. Н. Каразіна Посохов С. І., професор Харківського національного університету імені В. Н. Каразіна Куделко С. М., протодиякон Максим Талалай, головний художник м. Харкова Дуденко С. І., Мироненко Г. І.
Опис: Герб Харківської єпархії Української Православної церкви являє собою щит овальної форми, який розсічений і пересічений (четверочастний). Поле правого боку — зелене (в церковній православної символіці зелений колір нагадує про зелену мантії — один із знаків патріаршої гідності; в нашому регіоні цей колір використовується в гербах міста і області), поле лівого боку — лазурне (синє), яке символізує колір митрополичої мантії. Звужені стовп і пояс утворюють центральний хрест. Щит облямований золотою облямівкою. У першій частині щита поміщений натільний мармуровий хрест, знайдений на Донецькому городищі. У другій частині щита зображена виноградна лоза — древній християнський символ (гроно винограду містить 27 ягід, за числом районів сучасної Харківської області). У третій частині зображений білий висхідний орел (фронтально, розпростерши крила, голова повернута геральдично вправо) — символ родового герба першого єпископа Слобідсько-Українського та Харківського Христофора (Сулими; + 1813). У четвертій частині щита зображено омофор, оскільки церковно-адміністративний та історичний центр Харківської єпархії знаходиться в Свято-Покровському монастирі. Як навершя виступають архієрейська митра, а також верхні частини архієрейського жезла і запрестольного хреста. По боках від щита стоять фігури харківських святих — святителя Мелетія і священномученика Олександра, які символізують більш ніж двохсотлітню історію єпархії. На девізної стрічці пурпурного кольору є девіз «Віра і розум», а також позначення кирилицею дати — 1799 — рік заснування Харківської єпархії. Стрічка обрамляє лаврові і дубові гілки.
Також серед місцевошанованих святих єпархії названі священномученик Інокентій (Летяєв) і священномученик Інокентій (Тихонов), а також ще 28 новомучеників Слобідського краю, пам'ять 19 травня (1 червня).
Єпископами Харківськими були Святитель Інокентій (Борисов), причислений до лику місцевошанованих святих Одеської єпархії (пам'ять 25 травня/7 червня) і Святитель Філарет (Гумілевський), причислений до лику місцевошанованих святих Чернігівської єпархії (пам'ять 9/22 серпня).
На території Харківської єпархії народилися:
З 26 липня 1909 по 4 березня 1911 вікарієм Харківської Єпархії був Священномученик Василь (Богоявленський) єпископ Сумський, пізніше — архієпископ Чернігівський і Ніжинський.
У 1924 р. посаду тимчасового керуючого Харківської Єпархією займав Священномученик Серафим (Самойлович).
З 1934 по 1935 рр. посаду тимчасового керуючого Харківської Єпархією займав Священномученик Анатолій (Грисюк).
З 1921 до березня 1923 вікарієм Єпархії був канонізований РПЦЗ Павло (Кратіров).
На засланні або ув'язненні в Харкові перебували: Священномученик Парфеній (Брянських), Священномученик Сергій (Звєрєв), Священномученик Фадей (Успенський), Священномученик Дамаскін (Цедрик), Священномученик Макарій (Кармазін), Священномученик Антоній (Панкеєв), Священномученик Аркадій (Остальський), Священномученик Василь (Зеленцов), Священномученик Амвросій (Полянський).
На території, яка в той час входила до складу Харківської єпархії, народилися: Преподобномученик архімандрит Никанор (Морозкін), Преподобномученик ієромонах Геннадій (Летюк), Преподобномученик ієромонах Косма (Магда), Преподобномученик ієромонах Феогност (Пивоваров), преподобномучениця черниця Ксенія (Черліна-Браїлівська), Мучениця Міліца Кувшинова.
На території єпархії народилися і служили: Священномученик протоієрей Яків Передій, Священномученик священик Василь Зеленський; служили: Священномученик священик Іоанн Речкін, Священномученик священик Михайло Дейнека, Священномученик священик Симеон Кривошеєв, Священномученик диякон Йосип Сченснович, служив та перебував в ув'язненні Преподобний Варсонофій (Юрченко).
На Харківських пастирських курсах навчався Священномученик священик Олександр Єрошов. У 1936–1937 рр. на території Харківської області жив Священноісповеднік протоієрей Роман Медведь.
8 травня 2008 Священний Синод Української Православної Церкви прийняв рішення про прославлення Собору святих отців іже у Святих Горах на Донці просіяли, куди увійшли 17 подвижників Святогірської Лаври, до 1918 г . входила до складу Харківської єпархії.
1948 р. Предстоятель Російської Православної Церкви Святіший Алексій I, Патріарх Московський і всієї Русі.
1973 р. Предстоятель автономної Японської Православної Церкви Високопреосвященніший Феодосій, Архиєпископ Токійський, Митрополит всієї Японії.
22 жовтня 1981 р. Предстоятель Антіохійської Православної Церкви Блаженніший Ігнатій IV, Патріарх Антіохійський і всього Сходу.
27 березня 2011 р. Предстоятель Єрусалимської Православної Церкви Блаженніший Феофіл III, Патріарх Єрусалимський.
7-8 травня 2011 р. Предстоятель Руської Православної Церкви Святіший Кирил, Патріарх Московський і всієї Русі.
Неодноразово відвідував єпархію Предстоятель самокерованої Української Православної Церкви Блаженніший Володимир, Митрополит Київський і всієї України (Московський патріархат).
Також, єпархію відвідували митрополит Кутаїський Єфрем (Сідамонідзе), в 1960 році обраний Предстоятелем Грузинської Православної Церкви і митрополит Карфагенський Парфеній (Койнідіс), в 1987 році обраний Предстоятелем Олександрійської Православної Церкви.

Харківська жіно́ча неді́льна шко́ла — школа для навчання грамоти й загальної освіти дорослих, заснована 1862 Христиною Данилівною Алчевською. Проіснувала понад 50 років (до початку Першої світової війни, за іншими даними — до 1919) і була зразком організації освіти дорослих не лише в Україні, а й у Росії та дістала схвальну оцінку на Заході.
Навчання проводилося безкоштовно. 1862–1870 школа працювала нелегально.
Школа здобувала першість на міжнародних педагогічних виставках.
1879 Христина Алчевська влаштувала таку ж школу в селі Олексіївці на Катеринославщині. Досвідом Харківської жіночої недільної школи користувалися й недільні школи по інших містах України (Київ, Чернігів, Ніжин тощо).
Попри офіційні заборони, Алчевська пропагувала в своїй школі українську мову, народні пісні, творчість Тараса Шевченка, Марка Вовчка, Івана Франка, Василя Стефаника, Михайла Коцюбинського й інших класиків української літератури. У діяльності Харківської жіночої недільної школи брали участь визначні вчені й педагоги: Дмитро Багалій, Микола Сумцов, Микола Корф, Борис Грінченко та інші.

Харківська Малювальна Школа — спочатку приватна мистецька школа М. Раєвської-Іванової, заснована 1869 у Харкові.
Завданням школи була підготовка учнів до вступу в Академію мистецтв та інші мистецькі заклади, а також набуття таких спеціальностей: літограф, декоратор, іконописець та інших. Серед учителів у школі був талановитий художник, вихованець К. Брюлова Д. Безперчий.
У 1896 перетворена на Міську Школу Малювання; 1912 реорганізована на середню. Художню Школу з правом по її закінченні вдосконалюватися в Академії мистецтв. В X. М. Ш. викладали та її підтримували П. Левченко, С. Васильківський, І. Рєпін, М. Федоров та ін. 1921 на базі Художньої Школи створено вищий мистецький заклад — Харківський Художній Технікум образотворчого мистецтва, перейменований 1927–1928 на Харківський художній інститут з художньою професійною школою при ньому.

Харківська школа романтиків — гурт українських молодих поетів — професорів і студентів Харківського університету 1830–1840 років.
Термін «школа» запропонував дослідник і видавець їх творів Агапій Шамрай.
Головні представники Харківської школи романтиків: Ізмаїл Срезневський, Амвросій Метлинський, Микола Костомаров, Левко Боровиковський, Михайло Петренко, Іван Росковшенко, Опанас Шпигоцький.
Діяльність цього гурту поетів, як і в інших народів доби романтизму, пов'язана з пробудженням національної свідомості, наслідком чого виникло зацікавлення народною творчістю. Збираючи, видаючи та й самі наслідуючи її, харківські романтики розробляли тематику власної творчості на основі народних пісень, переказів, легенд, вдавалися до історичних мотивів. У висліді цього зацікавлення вони зуміли побачити народ інакше, ніж їх попередники (І. Котляревський, Г. Квітка-Основ'яненко): дивлячись на нього не згори, як на наївних дітей природи, а як на джерело духовного відродження й сили та поетичного натхнення. Цей новий погляд поділяли навіть ті з них, що, як А. Метлинський, переляканий розправою з кирило-мефодіївцями, не вірили у можливість національного відродження українського народу. Засуджуючи культивований попередньою генерацією письмовий бурлеск (хоч не завжди самі перемагаючи традиційний нахил до просторікування), харківські романтики нагадували, за словами П. Куліша, українській освіченій верстві, що «в неї є рідна мова не на те тільки, щоб вилаяти неретельного мужика».
Виявом цього нового ставлення до народу були «Книги битія українського народу», написані пізніше, після переходу М. Костомарова до Києва, в яких уперше проголошено ідею українського месіянізму, хоч сам автор їх був досить хиткий у своїх національно-політичних поглядах.

Ха́рківське істо́рико-філологі́чне товари́ство — наукове товариство в Харкові, яке створено для сприяння, координації та популяризації досліджень з історії, філології, етнографії та фольклористики, культурології, філософії.
Товариство було засноване з назвою при Імператорському Харківському університеті у 1876 з викладачів університету та інших шкіл і місцевої інтелігенції, зацікавленої краєзнавством. Його члени вивчали археологію, побут, історію Лівобережжя, українську мову і культуру та вели культурно-освітню роботу. Головним ініціатором заснування був професор О. Кірпічников. Протягом 1900-х pp. мало 130 членів, серед них: Д. Багалій, В. Бузескул, Д. Міллер, Є. Рєдін, Олександра і Петро Єфименки, О. Русов, Д. Яворницький, М. Плохинський, Д. Овсянико-Куликовський, М. Максимейко, І. Філевський, М. Сумцов, М. Халанський, М. Грунський, В. Рєзанов, Я. Новицький, В. Барвінський, О. Ветухів, О. Білецький, Л. Булаховський, О. Федоровський та інші.
Товариство заснувало архів, етнографічний музей, дві бібліотеки. Праці членів товариства видавалися в серійних виданнях: «Сборник Харьковского историко-филологического общества» (21 тт., 1886 —1914), «Труды» (7 тт., 1893 — 1902) і «Вестник» (5 вип., 1911 —14). У них опубліковано багато документів з історії Лівобережної України, дослідження Д. Багалія, В. Савви, М. Сумцова, В. Городцова, В. Срезневського та інші. Товариство припинило діяльність за радянської влади. Головами товариства були: В. Надлер (1877 —78), О. Потебня (1878 —90), М. Дрінов (1890 — 97) і М. Сумцов (1897 —1918). Завдяки активній роботі членів товариства у Харкові 1902 року було проведено ХІІ Археологічний з'їзд. Виставка з'їзду функціонувала у новій на той час споруді університетської бібліотеки.
Після встановлення радянської влади у Харкові у 1919 р. було припинено діяльність усіх буржуазних товариств, серед інших й історико-філологічного.
8 лютого 1991 р., з ініціативи харківських учених-гуманітаріїв, товариство відновило свою діяльність як громадська організація із назвою «Харківське історико-філологічне товариство». У Статуті було зазначено про історичну тяглість діяльності товариства.
Голови товариства:
З 1993 р. видається науковий збірник товариства — «Збірник ХІФТ (Нова серія)». Задля того, аби відрізнити збірник товариства після його відновлення від дореволюційного видання, його було найменовано «Новою версією». Наразі видано 13 томів збірника.
У 2010 р. товариство отримало свідоцтво на право ведення видавничої діяльності.
Товариство проводить свої засідання щовівторка на початку 20-х чисел кожного місяця в період з вересня по травень. Кожного засідання відбувається дві доповіді мовознавчої або літературознавчої та історичної секції товариства. Крім того, в товаристві склалися певні традиції. Так, на січневому засіданні товариства відбувається одна доповідь, а також річний звіт Голови товариства. Лютневе засідання присвячене презентації книг, виданих членами товариства за попередній рік.
Нині однією з функцій Харківського історико-філологічного товариства є забезпечення зв'язку між дослідниками, розпорошеними по різних установах Харкова, та статус загальнохарківського координатора досліджень. Водночас товариство підтримує щільні контакти з ученими з інших міст України та світу.

Харківське математичне товариство — наукове товариство, засноване 1879 при Харківському Університеті, одним із головних ініціаторів створення був професор В. Імшенецького; до товариства належали викладачі харківських вищих і середніх шкіл.
Видатні члени: О. Ляпунов, Д. Граве, Д. Синцов, В. А. Стєклов, К. О. Андреєв, Д. М. Деларю, В. Л. Кирпичев, М. М. Салтиков, А. П. Пшеборський, М. О. Тихомандрицький, Є. І. фон Бейєр, Ц. К. Русьян й інші. З 1947 X. М. Т. складається з двох секцій: науково-дослідної і педагогічної; остання працює над проблемами навчання математичних дисциплін у вищх і середніх школах. X. М. Т. видавало з 1879 науковий журнал «Сообщения Харьковского математического общества», який 1957 прибрав назву «Записки Математичного відділення фізико-математичного факультету і Харківського математичного товариства» і є частиною «Учених записок» Харківського університету.

Харківське наукове товариство — наукове товариство, що було засноване 1924 року в Харкові. Об'єднувало дослідників різних ділянок і викладачів харківських високих шкіл. Мало 6 секцій: соціально-економічного, природознавчого, медичного, сільськогосподарського, педагогічногоі мовознавчо-літературного напрямку.
Головою президії товариства з 1925 був М.І.Яворський. У роботі товариства брали участь М.Білоусов, А.Ковалівський, А.Кримський, М.Мельников-Разведенков, К.Німчинов, О.Попов, О.Потебня, П.Ріттер, О.Синявський, О.Соколовський, П.Тичина, Г.Хоткевич, Я.Чепіга, М.Чечель, О.Яната та ін. (загалом бл. 500 осіб).
Серійні видання: «Бюлетень», «Науково-технічний вісник», «Український медичний архів», «Вісник природознавства» й інші.
У середині 1930-их років Харківське наукове товариство припинило свою діяльність.

Харківське товариство дослідників природи — наукове товариство, створене у травні 1869 року в Харкові під назвою «Общество испытателей природы при Харьковском Университете». Одним із головних ініціаторів створення був професор М. Бекетов. Першим головою товариства став професор О. Чернай (1869-1879).
Метою товариства був розвиток різних напрямків природознавства: геологічного, зоологічного, ботанічного та ін. Воно об'єднувало місцевих та іногородніх вчених. У своїй діяльністі товариство звертало увагу на систематизацію мало вивчених досліджень або мали соціально-економічне значення. Також товариство дбало про підвищення наукового рівня і професійної кваліфікації своїх членів. Згідно статуту товариства, затвердженого Міністерства освіти у 1869, можна було об'єднувати дослідників товариства для вирішення важливих наукових питань. Об'єднувало від 40 (1869 року) до 212 (1927 року) членів. Товариство видавало «Труды общества испытателей природы при Харьковском Университете» (1869–1925) і «Труди Харківського товариства дослідників природи» (1927–1930).
Діяльність Харківського товариства дослідників природи цікавила наукові товариства і установа як і в Росії, так і за кордоном. Як наслідок такої зацікавленості вони отримували вадання товариства. Так, тільки за 1911–1912 «Труды общества испытателей природи при Харьковском университете» були розіслані 8 університетам, 18 товариствам, ботанічним садам і природничо-науковим музеям, 10 науковим бібліотекам, 6 лабораторіям і кабінетам Росії, а також 50 університетам, академіям та іншим науковим центрам Європи і Америки.
Товариство виконало велику роботу у вивченні флори і фауни Харківщини і прилеглих до неї територій, а також Південної України, досліджувало геологічну будову України, зокрема Донецького кряжа. У 1914 році організувало Донецьку гідробіологічну станцію.
Під час першої світової війни діяльність товариства зменшилася, хоча засідання відбувалися регулярно. Робота Харківського товариства дослідників природи почала відновлюватися після закінчення громадянської війни. Проте його діяльність стала проявлятися у засіданнях, де обговорювались доповіді й реферати його членів. Обмежилися можливості для друку праць його членів, комплектування наукової бібліотеки.
За більш ніж 60 років існування Товариство дослідників природи внесло значний вклад у вивченні природи України (виконання значного обсягу систематичних, флористичних, фауністичних, ембріологічних та фізіологічних досліджень).
В різні часи головами товариства були: І. Леваковський (1879-1893), Ю. Морозов (1894-1899), Л. Рейнгард (1900-1905, 1908-1914).
Перестало існувати 1930 року. З 1919 року до останньої години товариством керував О. Нагорний.

Національний аерокосмічний університет ім. М. Є. Жуковського «Харківський авіаційний інститут» — державний вищий навчальний заклад IV рівня акредитації, підпорядкований Міністерству освіти і науки України та розташований у Харкові, нагороджений Орденом Леніна (1980), займає окрему територію міста в лісопарковій зоні (сел. Жуковського) площею близько 25 га, на якій розташовано 8 навчальних корпусів, 2 науково-дослідних інститути, наукові лабораторії, бібліотека, студентське містечко, спорткомплекс, профілакторій «Авіатор», їдальні.
Харківський авіаційний інститут (ХАІ) засновано 1930 на базі авіавідділу Харківського політехнічного інституту. З самого початку він мав у своєму складі два факультети — літакобудування й моторобудування, тоді в ХАІ було всього 12 викладачів і 69 студентів.
У зв'язку з окупацією Харкова інститут був евакуйований у Казань і продовжував готовити фахівців для авіаційної промисловості. В 1944 р., відразу після звільнення міста, інститут був повернутий у Харків. Відновлення зруйнованих корпусів ХАІ тривало майже 8 років. В 1966 р. ХАІ був включений у число 26 базових вищих навчальних закладів СРСР. У 1978 р. інституту було присвоєне ім'я М. Є. Жуковського, а в 1980 р. ХАІ був нагороджений Орденом Леніна. В 80-х рр. ХХ ст. відкриті факультети підвищення кваліфікації для працівників авіаційно-космічної промисловості й факультет довузівської підготовки.
З проголошенням у 1991 р. незалежної України, ХАІ став єдиним інститутом країни, що здійснює комплексну підготовку фахівців для авіаційно-космічної галузі. В 1992 р. уперше в історії ХАІ почав навчання іноземних громадян, був створений факультет економіки та менеджменту. В 1999 р. утворений ще один факультет — гуманітарний.
У серпні 1998 р. на базі ХАІ був створений Державний аерокосмічний університет імені М. Є. Жуковського «ХАІ». 11 вересня 2000 р. університету надано статус національного і найменування — Національний аерокосмічний університет ім. М. Є. Жуковського «Харківський авіаційний інститут».
Спеціальності по факультетах:
Факультет забезпечує післядипломну підготовку по напрямках:
На факультеті діють:
В 1976-83 роках очолював Кононенко Вадим Григорович.
Відзначається 1001 ніч із моменту вступу до вузу. Звичайно припадає на 28-29 травня. Основні атрибути свята — дипломи та прапор. Найпопулярніші місця проведення: Есхар, Старий Салтів, Геніївка.
Проводиться після захисту диплома в студентському гуртожитку. Існує два основних способи: по сходових прольотах самостійно та за допомогою студентів молодших курсів.
Фонд — 920 000 томів.

Харківський верстатобудівний завод ім С. Косіора, одне з найбільших підприємств верстатобудівної промисловости України, споруджений 1933. Зруйнований 1941 — 45, реконструкція закінчена на початку 1950-их pp. X. в. з. нараховує 14 цехів основного та допоміжного виробництва: ливарний, модельний, ковальський, складальні та ін. Основна продукція: верстати-автомати та напівавтомати, з програмним керуванням, автоматичні лінії, великі, важкі, сер. та унікальні кругошліфувальні верстати. Продукція заводу експортується за межі України до країн колишнього СРСР та Східної Європи.

Харківський академічний український драматичний театр ім. Т. Шевченка — академічний театр у Харкові. Вистави показують на трьох сценах: великій, малій (яка має назву «Березіль») та експериментальній.
Постав 1934 року на базі розгромленого «Березоля», як заперечення останнього. У 1935 році театр отримав ім'я Тараса Шевченка. У 1947 році театру було надано статус «академічного».
Орієнтація на соцреалістичні позиції, переважання у репертуарі російської радянської драматургії, копіювання театру ім. І. Франка, висунення О. Корнійчука на чоло українських драматургів, обмеження західноєвропейського репертуару до класики 19 ст. характеризують провідну лінію новоствореного театру. Наказом Народного комісаріату освіти в жовтні 1933 театр (ще тоді «Березіль») очолив М. Крушельницький (1933 — 1952), згодом вихованець Московського художнього академічного театру Б. Норд (1952 — 1957), далі О. Сердюк (1957 — 1962), якого змінив В. Крайниченко. По смерті останнього (1964) театр поступово зійшов на репертуар сучасної соцреалістичної драматургії, побутової класики та на щодалі частіші гастролі російських режисерів школи К. Станіславського.
З повоєнних випускників Харківського Інституту Мистецтв працював режисером Г. Кононенко (1965 — 1969), з московської школи В. Оглоблін (1967 — 1971), згодом Б. Мешкіс (1971 — 1974), А. Літко та інші. З помітніших вистав повоєнного часу були: «Не називаючи прізвищ» В. Минка. «Примари» Г. Ібсена, «Гамлет» В. Шекспіра, «Плянета Спераніа» О. Коломійця, «Перекоп» І. Кавалерідзе, «Патетична соната» М. Куліша (1972).
1977—1983 головним режисером театру був Олександр Біляцький.
Художній керівник та генеральний директор театру у 2002—2005 роках — Андрій Жолдак. Виставами А. Жолдака «Гамлет. Сни», «Один день Івана Денисовича», «Місяць кохання», «Чотири з половиною», «Ґольдоні. Венеція» театр долучився до сучасної аванґардної стилістики, успішно презентував Україну на міжнародних фестивалях в 17 європейських країнах. У 2004 році за вистави «Місяць кохання» і «Ґольдоні. Венеція» Андрій Жолдак бул удостоєний Премії ЮНЕСКО, а труппа театру ввійшла до десятки найкращих трупп Європи. Вистава А. Жолдака «Ромео і Джульєтта. Фраґмент» була заборонена до показу в Україні, що й стало головною причиною відставки Жолдака з посади керівника театру. Прем'єра цієї вистави відбулася в Берліні в листопаді 2005 року. Андрій Жолдак походить зі знаменитої театральної династії Тобілевичів-Тарковських. Він є праправнуком українського драматурга І. К. Карпенка-Карого та Надії Тарковської, а також доводиться внучатим племінником акторам і режисерам М. Садовському і П. Саксаганському та має спільне коріння з Арсенієм і Андрієм Тарковськими. За час свого керівництва Андрій Жолдак, щоб вшанувати пам'ять видатного режисера Леся Курбаса, намагався офіційно повернути театру попередню назву «Березіль».
Художній керівник театру у 2006—2009 роках — Степан Пасічник.
В 2011—2012 роках художнє керівництво театру очолював Олександр Аркадін-Школьнік.
Декораторами театру працювали: В. Меллер, В. Греченко, Д. Власюк, Г. Батій, О. Костюченко, В. Кравець, Т. Медвідь та ін.
До акторського складу, крім старих «березільців» (А. Бучма, Д. Антонович, І. Мар'яненко, Л. Дубовик, Є. Бондаренко, Н. Ужвій, С. Федорцева, В. Чистякова), належали: Л. Криницька, В. Герасимова, Н. Лихо; випускники Харківського Інституту Мистецтв і студії: Р. Колосова, С. Чибісова, Л. Попова, А. Свистунова, Л. Биков, А. Літко, В. Шестопалов, В. Маляр, А. Дзвонарчук, В. Івченко, Л. Тарабаринов, А. Смерека та ін.
У театрі працював польський режисер Анджей Щитко.
Постановки на великій сцені:
Постановки на малій сцені:
Постановки на експериментальній сцені:

Харківська державна академія культури — вищий навчальний заклад загальнодержавної форми власності, підпорядкований Міністерству культури України. ХДАК створена постановою Кабінету Міністрів України від 08 червня 1998 р. за № 818 на базі ліквідованого Харківського державного інституту культури, який був першим вищим навчальним закладом такого типу в Україні (Рішення Раднаркому України від 10.09.1929 р., протокол № 41/645). Свідоцтво про державну реєстрацію ХДАК було видане виконавчим комітетом Харківської міської ради за № 079438 від 27.07.1998 р. ХДАК внесена до Державного реєстру навчальних закладів України загальнодержавної форми власності і здійснює освітню діяльність на підставі ліцензії Міністерства освіти і науки України АВ № 529688 від 26.08.2010 р.
9 березня 1928 року на засіданні правління Харківського інституту народної освіти було заслухано й обговорено доповідну записку факультету політичної освіти про необхідність перетворення останнього в самостійний інститут. Майже через рік 10 вересня 1929 року факультет було реорганізовано в інститут політичної освіти. До нього зараховано 140 студентів.
У серпні 1930 року інститут отримав назву Харківський інститут політичної освіти, а ще за рік — Всеукраїнський інститут комуністичної освіти. В його складі було сім факультетів: бібліотечний, книгопоширення, шкільно-курсовий, музейний, екскурсійний (туристичний), атеїстичний, агітмасовий.
У липні 1935 року інститут було перетворено в Український бібліотечний інститут, який складався з факультету підготовки працівників масових бібліотек та факультету підготовки працівників бібліотек для дітей. У середині 1939 року Всесоюзний комітет у справах вищої школи затвердив Устав Харківського бібліотечного інституту, згідно з яким інститут одержав назву «державного».
Під час Німецько-радянської війни за рішенням комісаріату освіти інститут було евакуйовано Кзил-Орду Казахської РСР, де він працював там при Харківському державному університеті на правах окремого факультету. У червні 1947 року — Державний Бібліотечний інститут поновлює свою роботу в місті Харкові.
В вересні 1950 року в інституті було відкрито факультет культурно-освітньої роботи.
У 1964 році інститут реорганізовано у Харківський державний інститут культури (ХДІК).
У 1979 році, під час святкування 50-річчя інституту, Уряд нагородив ХДІК Грамотою Президії Верховної Ради України.
В 90-ті роки ХХ ст. створюються нові факультети: документознавства та інформаційної діяльності, бібліотекознавства та інформатики, культурології, народного музичного мистецтва, режисерсько-хореографічний, до і після вузівської підготовки, по роботі з іноземними студентами. 8 червня 1998 року за постановою Кабінету Міністрів України № 818 на базі ліквідованого Харківського державного інституту культури створено Харківську державну академію культури (ХДАК).
Факультет соціальних комунікацій
До складу факультету соціальних комунікацій входять наступні кафедри:
- кафедра інформаційної, бібліотечної та архівної справи
- кафедра інформаційних технологій
- кафедра інформаційно-документних систем
- кафедра музеєзнавства і пам'яткознавства
- кафедра психології
- кафедра соціальної педагогіки.
Факультет запрошує до навчання за спеціальностями:
029 Інформаційна, бібліотечна та архівна справа
231 Соціальна робота
027 Музеєзнавство, пам'яткознавство
Факультет культурології
До складу факультету культурології входять наступні кафедри:
- кафедра журналістики 
- кафедра культурології
- кафедра менеджменту культури та соціальних технологій
- кафедра іноземних мов
Напрям «Культурологія» (
Напрям «Менеджмент соціокультурної діяльності»
Напрям "Журналістика"
Факультет управління та бізнесу
До складу факультету управління та бізнесу входять наступні кафедри:
- кафедра менеджменту і адміністрування
- кафедра туристичного бізнесу
- кафедра соціальної психології
- кафедра філософії та політології
Забезпечує фахову підготовку у наступній галузі знань:
1. Менеджмент і адміністрування
за напрямом підготовки – Менеджмент (денна і заочна форми навчання).
Здійснюється економічна та адміністративна підготовка за освітніми ступенями: бакалавр, магістр. По закінченню випускники отримують кваліфікацію:
бакалавр з менеджменту, менеджер-адміністратор;
магістр з менеджменту і адміністрування;
2. Сфера обслуговування
Спеціальність – Туризм (денна форма навчання).
Спеціалізація: Управління туристичною діяльністю.
Факультет музичного мистецтва
До складу факультету музичного мистецтва входять наступні кафедри:
- кафедра естрадного співу
- кафедра інструментів духового та естрадного оркестрів
- кафедра народних інструментів
- кафедра теорії музики та фортепіано
- кафедра українського народного співу
- кафедра хорознавства та хорового диригування
Спеціалізації: «Оркестрові духові та ударні інструменти». «Народний спів». «Народні інструменти». «Хорове диригування». «Музичне мистецтво естради». «Естрадний спів».
Факультет театрального мистецтва
Напрям «Театральне мистецтво» (денна, заочна форми)
Спеціалізації: «Режисура естради та масових свят». «Акторське мистецтво драматичного театру та кіно».
Факультет кіно-, телемистецтва
Напрям «Кіно -, телемистецтво» (денна, заочна форми)
Спеціалізації: «Режисура телебачення». «Телерепортерство». «Оператор телебачення».
Факультет хореографічного мистецтва
Напрям «Хореографія»
Спеціалізації: «Народна хореографія», «Сучасна хореографія», «Бальна хореографія».
У ХДАК відкрито аспірантуру за такими науковими спеціальностями:
- 231 Соціальна робота 
- 034 Культурологія 
- 029 Інформаційна, бібліотечна та архівна справ
ХДАК здійснює прийом в докторантуру за науковими галузями та спеціальностями: 
- 034 Культурологія 
- 029 Інформаційна, бібліотечна та архівна справа
Спеціалізовані вчені ради по захисту дисертацій:
На балансі Академії утримується 5 навчальних корпусів та 2 гуртожитки. Навчальні аудиторії, лабораторії й кабінети розташовані в п'яти будинках, три з яких споруджені на початку XIX ст., а решта два — наприкінці XIX — на початку ХХ ст. Усі п'ять корпусів повністю пристосовані до навчальних потреб. Крім того, додаткові спеціалізовані хореографічні аудиторії, читальні зали й аудиторії для самостійної роботи студентів факультету музичного мистецтва з відповідним інструментарієм обладнані в нежитлових приміщеннях першого поверху гуртожитків академії. Навчальна площа будівель становить 12432 кв. м, тобто 8 м² на одного студента.
Академія має два гуртожитки загальною площею 15311, 7 кв. м, у яких мешкають іноземні та іногородні студенти.
В академії створена сучасна комп'ютерна база, репрезентована комп'ютерним центром, 13-ма навчальними лабораторіями (243 персональні ПЕОМ), комп'ютеризованою бібліотекою, які об'єднані в локальну мережу, що має вихід до internet по некомутованим телекомунікаційним каналам.
Науково-педагогічний персонал академії плідно працює над створенням власного інформаційно-освітнього середовища (електронних версій програмно-методичних комплексів).
Із 1998 р. у ХДАК формують електронну повнотекстову базу даних підручників, навчально-методичних матеріалів і наукових праць викладачів та студентів, що уможливлює запровадження дистанційного навчання та перепідготовки фахівців.
Книжковий фонд бібліотеки становить 312 032 примірники, з них 196 007 навчальна література. У бібліотеці працює електронний каталог та 6 баз даних, у кабінетах і лабораторіях кафедр зібраний фонд спеціальних навчальних, методичних, довідкових та періодичних видань, розроблені макети інформаційно-пошукових систем.
Ректори:
Відомі випускники:
Старший викладач кафедри бальної хореографії Харківської державної академії культури, доцент Олексій Литвинов, виступає суддею у телевізійному проекті Танцюють всі! на каналі СТБ
На 1 січня 2007 року у бібліотеці функціонує чотири абонементи, загальний читальний зал, чотири читальних зали при кабінетах спеціалізованих кафедр, довідково-бібліографічний відділ та електронний читальний зал. Фонд бібліотеки — 306 004 прим.
1979 р. — Почесна грамота Президії Верховної Ради УРСР.
1999 р. — Почесна грамота Кабінету Міністрів України.
2004 р. — Почесна грамота Кабінету Міністрів України.
152 місце в рейтингу вищих навчальних закладів України у 2011 році «Топ — 200 Україна» («Дзеркало тижня.», № 20 від 04.06.2011 р.)
10 місце у щорічному рейтингу ВНЗ «Компас» («Сегодня» від 16.05.2012 р.)
9 місце (серед ВНЗ культури, мистецтва, дизайну) у рейтингу найкращих ВНЗ України, складеному Інститутом інноваційних технологій і змісту освіти Міністерства освіти і науки, молоді і спорту України («Освіта України», № 26 від 25.06.2012 р.)
Місце Харківської державної академії культури в рейтингах ВНЗ України:

Ха́рківський націона́льний меди́чний університе́т, раніше Харківський Державний Медичний Інститут був заснований 1921 на базі медичного факультету Харківського університету та Жіночого медичного інституту (заснованого 1910). Університет має факультети: лікувальний, педіатричний, стоматологічний, санітарно-гігієнічний, з підготовки іноземних студентів. При Університеті є аспірантура та Навчально-науковий інститут післядипломної освіти. Наукова бібліотека має близько 1 млн примірників. Починаючи з 2005 року навчання в університеті ведеться за болонською системою.
17 січня (29 січня за новим стилем) 1805 року у Харкові був відкритий Імператорський Університет. У складі перших 4 факультетів був і медичний.
1920-1921 рр. — Харківська державна медична академія.
1921—1994 рр. — Харківський медичний інститут.
С 1994 р. — Харківський державний медичний університет.
С 22.11.2007 р. — Харківський національний медичний університет.
Шумлянський П. М., 1805—1806, 1808—1812; Коритарі Г. Г., 1807; Дрейсіг В. Ф., 1813—1815; Книгін І. Д., 1813, 1816—1826; Єллінський М. І., 1827—1830; Блюменталь А. І., 1831—1837; Ган Ф. І., 1837—1857; Альбрехт Ф. К., 1858—1863; Дюмонсі К. О., 1864—1867; Щелков І. П., 1867—1870; Зарубін І. К., 1870—1889; Ковалевський П. І., 1889—1894; Бруєв О. Я., 1894—1897; Кульчицький М. К., 1897—1900; Попов М. О., 1901; Ломіковський М. М., 1901—1905; Орлов Л. В., 1905—1908; Кузнєцов О. Х., 1908—1910; Пенський Ю. Р., 1910—1920.
Університет має комплекс сучасних споруд для проведення навчального процесу та 5 гуртожитків. Всі суб'єкти навчання на додипломному та післядипломному етапах навчання на 100 % забезпечені гуртожитком.
До складу університету входять 67 кафедр. Кафедри обладнані сучасними аудиторіями і мають всі можливості для якісної підготовки студентів.
Кафедри, на яких здійснюється підготовка студентів 1-3 курсів, розташовані у чотирьох навчальних корпусах університету. Кафедри, які здійснюють викладання клінічних дисциплін, знаходяться на базах Науково-практичного медичного центру ХНМУ, Українського науково-практичного центру акушерства, гінекології та репродуктології, Науково-дослідного інституту гігієни праці та професійних захворювань ХНМУ, Українського інституту клінічної генетики. Університетського стоматологічного центру ХНМУ, 9 обласних, 10 міських, 5 відомчих лікувальних установ. Навчально-науковий центр університету обладнаний класами фантомних технологій навчання.
Серед професорів видатні вчені:
Періодичні публікації: «Український медичний архів», «Одонтологія».
Університет складається з таких факультетів:
I медичний;
II медичний;
III медичний (педіатрія);
IV медичний (медико-профілактична справа);
V факультет з підготовки іноземних студентів (російськомовне навчання);
VI факультет з підготовки іноземних студентів (англомовне навчання) ;
стоматологічний факультет;
Навчально-науковий інститут післядипломної освіти.
Наукова робота
Харківський національний медичний університет має потужну науково-дослідну базу. В університеті виконується близько 40 НДР з пріоритетних напрямів: профілактика, діагностика та лікування серцево-судинних захворювань; мініінвазивні втручання при гострій та хронічній патології; удосконалення профілактики, діагностики та лікування вірусних, бактеріальних інфекцій на основі вивчення їхніх патогенетичних механізмів; розробка та впровадження ефективних методів і засобів профілактики, діагностики та лікування найважливіших захворювань і травм; відновна медицина (здоров'я здорових). Наукові дослідження проводяться в Центральній науково-дослідній лабораторії, 5-ти проблемних лабораторіях, на кафедрах, а також на базі 2-х наукових інститутів, 6 навчальних науково-виробничих об'єднань («Урологія» — кафедра урології, нефрології та андрології, Харківський обласний клінічний центр урології та нефрології ім. В. І. Шаповала; «Хірургія» — кафедра хірургії № 1, Інститут загальної і невідкладної хірургії НАМН України; «Терапія» — кафедра внутрішньої медицини № 1 та клінічної фармакології, Інститут терапії НАМН України ім. Л. Т. Малої; «Акушерство та гінекологія» — кафедра акушерства та гінекології № 1, Інститут проблем кріобіології і кріомедицини НАН України; «Медрадіологія» — кафедра радіології та радіаційної медицини, Інститут медрадіології НАМН України ім. С. П. Григор'єва; «Медична генетика» — кафедра медичної генетики, Український інститут клінічної генетики ХНМУ).
Щорічно співробітники університету отримують понад 80 патентів України на винаходи та корисні моделі, видають понад 1400 статей у фахових виданнях. У наукометричній базі SCOPUS університет посідає 5 місце серед вищих навчальних медичних закладів України.
ХНМУ — член Міжнародної асоціації університетів (під егідою ЮНЕСКО) з 1998 року, внесений до реєстру медичних університетів Всесвітньої організації охорони здоров'я (Avicenna Directories).
Міжнародна діяльність Харківського національного медичного університету спрямована на підвищення рейтингу університету в системі вищої медичної освіти України й подальшу інтеграцію у світову освітню і наукову спільноту. Ця робота здійснюється в рамках програм співробітництва з провідними зарубіжними університетами та науковими центрами, реалізації міжнародних освітніх програм і проектів, здійснення спільної науково-дослідницької діяльності, організації науково-практичних семінарів і конференцій та участі в них, обміну кадрами й розвитку академічної мобільності.
Серед зарубіжних партнерів, з якими укладено договори про співробітництво, Бєлгородський державний університет, Курський державний медичний університет, Новосибірський державний медичний університет, Самарський державний медичний університет (Російська Федерація); Вільнюський університет (Литовська Республіка), Магдебурзький університет ім. Отто Фон Геріке (Федеративна Республіка Німеччина), Познанський університет медичних наук (Республіка Польща), Інститут фізіології Академії наук Чеської Республіки, Таджицький державний медичний університет (Республіка Таджикистан), Йедитепський університет (Турецька Республіка) та інші. 28 співробітників університету є членами міжнародних медичних асоціацій.
Нагороди та репутація
У наукометричній базі SCOPUS університет посідає 29-те загальне та 5-те місце серед вищих навчальних медичних закладів України, у рейтингу ВНЗ України ЮНЕСКО «Топ 200» — 47-ме місце.
У 2000 році університет нагороджено Орденом Пошани та срібним дипломом рейтингу «Золота фортуна». ХНМУ став лауреатом рейтингу вищих закладів освіти «Україна-2000». У 2001 році колектив університету нагороджено срібним дипломом VII Міжнародного відкритого рейтингу «Золота фортуна» у номінації «Якість III тисячоліття». У 2010 році університет отримав почесне звання «Лідер сучасної освіти» на Міжнародній виставці «Сучасна освіта України», а у 2011 та 2012 роках — «Лідер національної освіти» на Міжнародних виставках «Освіта та кар'єра — 2011» та «Освіта та кар'єра — 2012».

Харківський державний театральний інститут — вища школа для підготовки працівників театру (1939 — 1963).
Утворений 1939 на базі театральної школи, яка своєю чергою постала з Музично-Драматичного Інституту, що існував з 1923. За війни Харківський Державний Театральний Інститут працював у Саратові як український відділ московського ГІТІС («Государственный Институт Театрального Искусства»). Повернений до Харкова 1943, спершу діяв як філія Київського Інституту Театрального Мистецтва, а з 1945 усамостійнився.
До 1934 Інститут працював за системою Л. Курбаса, який там викладав разом зі своїми учнями (В. Василько, Г. Ігнатович, Б. Тягно, М. Верхацький, Л. Гаккебуш та ін.).
Найдовше з інститутом у всіх його перетвореннях працював І. Мар'яненко (1925 — 34; 1934 — 41 і 1944 — 61), згодом М. Крушельницький (1944 — 61), в 1961-63 — Д. Власюк. 1963 Харківський Державний Театральний Інститут вдруге ліквідовано як самостійну установу і створено на його базі 2 факультети (акторський і режисерський у новоорганізованому Харківському державному інституті мистецтв ім. І. Котляревського.

Ха́рківський Держа́вний Теа́тр Револю́ції, діяв в 1931 — 1937 роках, як експозитура Всеукраїнської спілки пролетарських письменників, спрямована проти «Березоля».
Створений з акторів Одеського Театру Революції, харківських театрів і Київського Театру ім. І. Франка, під мистецьким керівництвом М. Терещенка (літ. керівник — І. Микитенко; декоратори — А. Петрицький і Б. Косарєв; композитори — М. Вериківський і Б. Яновський; балетмейстер — П. Вірський та ін.).
Визначні актори: Ю. Шумський, В. Варецька, М. Дикова, П. Столяренко-Муратів, В. Сокирко, В. Маслюченко, П. Міхневич, О. Горська, Г. Крижанівська-Галицька та ін.
У репертуарі театру були п'єси І. Микитенка («Маруся Шурай», «Соло на флейті», «Дівчата нашої країни»), І. Кочерги («Майстри часу»), О. Афіногенова («Страх») та інших російських і світових драматургів.
В 1937, після ліквідації «Березоля», Харківський Державний Театр Революції об'єднано з Харківським театром робітничої молоді під назвою Харківський Театр ім. Ленінського комсомолу. 1940 його переведено на Буковину під новою назвою Чернівецький український музично-драматичний театр імені Ольги Кобилянської.

Харківський національний академічний театр опери та балету імені М. В. Лисенка  — перший український стаціонарний оперний театр.
Первісна назва — Українська Державна Столична Опера. З 1931 театр іменувався Харківським театром опери і балету, у 1934 отримав статус академічного, з того ж часу широко відомий під абревіатурою ХАТОБ. 1944 року театру було надано ім'я М.Лисенка, а 1960 року театр нагороджено Орденом Трудового Червоного Прапора. В 2010 отримав статус національного.
Постав 1925 як Українська Державна Столична Опера, на базі постійної в Харкові оперної антрепризи (з 1880), за існування якої 1883 і 1885 вперше в Україні поставлено українські опери «Різдвяна ніч» і «Утоплена» М.Лисенка; з 1918 Народна Опера, з 1920 Російська Державна Опера.
1930 року з 9 березня до 19 квітня 1930 у приміщенні Харківської опери відбувся так званий Процес Спілки визволення України, на якому було засуджено до ув'язнення 45 представників української інтелігенції. Пізніше ці люди були засуджені повторно, більшість з них розстріляно.
До 1934 в театрі поставлено 32 опери й 11 балетів, у тому числі: «Золотий обруч» Б. Лятошинського, «Кармелюк» В. Костенка, «Купало» А. Вахнянина, «Тарас Бульба» М. Лисенка, «Яблуневий полон» О. Чишка, а також «Русалку» О. Даргомижського та «Князя Ігоря» О. Бородіна; з балетів — «Ференджі» Б. Яновського та «Пан Каньовський» М. Вериківського, в якому балетмайстер В. Литвиненко вперше поєднав елементи класичного з елементами українського народного танку. Були поставлені численні опери світового і рос. репертуару, м. ін. «Намисто Мадонни» Е. Вольф-Ферарі та «Принцеса Турандот» Дж. Пуччіні. За 1934 — 41 pp. відновлено вистави «Запорожця за Дунаєм» С. Гулака-Артемовського та «Наталки Полтавки» М. Лисенка; найкращою виставою з світової класики були «Гуґеноти» Д. Меєрбера.
У 1941 — 45 театр працював у Читі, згодом у Іркутську разом з Київською оперою. Після 1945 в репертуарі театру: опери М. Варшавського «Наймичка», К. Данькевича «Богдан Хмельницький» і «Назар Стодоля» та М. Карминського «Буковинці»; з балетів «Данко», «Таврія», «Міщанин з Тоскани», «Весняна казка» В. Нахабіна, «Лілея» К. Данькевича та численна класика.
У 1970-их роках кількість українських опер і балетів в репертуарі мінімальна: нова вистава «Тараса Бульби» (режисер В. Скляренко, оформлення за А. Петрицьким), з балетів — «Лісова пісня» М. Скорульського (1970, 1980), «Камінний Господар» В. Губаренка (1972 і 1974).
«…"Ураховуючи вагомий внесок Харківського державного академічного театру опери та балету імені М. В. Лисенка у справу національного духовного відродження та з метою підтримки і розвитку українського музичного мистецтва"…» згідно з Указом Президента України «Про надання Харківському державному академічному театру опери та балету імені М. В. Лисенка статусу національного» від 23 лютого 2010 р. № 218/2010 театру надано статус національного і надалі іменовано — Харківський національний академічний театр опери та балету імені М. В. Лисенка.
Будинок по вул. Римарській, 21 був побудований у 1829 р. невідомим архітектором. В 1855 році його придбав підприємець Зарудний і реконструював для показу вистав. Потім будівля перейшла у власність комерційного клубу і в 1884–1885 роках була капітально реконструйована для оперного театру (архітектор Б. Г. Михаловский). З боку саду прибудували сценічну частину, зал для глядачів оформили в стилі французького ренесансу з використанням мотивів одного з парадних залів палацу Тюїльрі в Парижі. Уздовж стін залу — спарені канелюровані колони Коринфського ордера з антаблементом на пристінках. Над кожною парою колон поміщені жіночі скульптури із крильми, що підтримують балкон верхнього ярусу. Борти балкону й лож бенуара прикрашені декоративним ліпленням. Під стелею в медальйонах розміщений барельєфні портрети великих композиторів. Проміжний ярус лож бельєтажа був убудований на початку XX століття, щоб збільшити місткість залу. Це порушило цілісність первісної композиції. На початку 1930-х років до будинку з північної сторони був прибудований новий вестибюль з гардеробом, гладкий плафон залу для глядачів замінений на кесонований (архітектор В. К. Троценко). В 1938 г. фасад театру набув рис російського класицизму (архітектор В. Н. Петі). В 1947 році інтер'єри були реставровані (архітектор В. И. Пушкарев).
Зараз в цій будівлі розташована Харківська обласна філармонія.
Починаючи із сезону 1991–1992 років театр працює в новому будинку постмодерної архітектури, розташованому по вулиці Сумській, 25. Будинок був побудований в 1970–1990 роках за проектом київських архітекторів С. Н. Миргородського, В. Д. Єлізарова, Н. В. Чуприни й Р. М. Гупала. На його місці знаходилася ротонда з балюстрадою, підземний пульт управління штабу цивільної оборони й молочний технікум.
Архітектура будинку побудована на контрасті великої нависаючої «плити» двох верхніх поверхів і складної пластики вхідних вестибюлів, фойє й інших приміщень нижніх поверхів. Театр має два зали для глядачів: великий на 1500 і малий на 400 місць. Вхід у касову залу прикрашає декоративна композиція «Музика М. Лисенка» (скульптор С. Ястребов). Будинок облицьований артикським туфом. Будинок спочиває на шести стовпах розміром 3 на 6 м і перекривається металевими балками прольотом 100 м і масою 100 т. У підземній частині розташований гараж. У 2007 році фонтани перед будинком театру було реконструйовано, і простір перед театром отримав назву «Площа фонтанів».
За величезні розміри будинку в народі театр прозвали «авіаносцем».

Націона́льний фармацевти́чний університе́т — державний вищий навчальний заклад IV рівня акредитації, підпорядкований Міністерству охорони здоров'я України, розташований у Харкові.
У 1805 році на кафедрі лікарського речовинослів'я, фармації та лікарської словесності факультету медичних і лікарських наук Харківського Імператорського університету вперше в Україні розпочалася підготовка фармацевтичних кадрів. Через 5 років перші випускники отримали дипломи магістрів фармації. У 1812 році було відкрито фармацевтичну лабораторію та розпочато підготовку науковців з органічної хімії і фармакогнозії. У 1921 році в Харкові на базі медико-фармацевтичного факультету Харківського Імператорського університету був створений Харківський фармацевтичний інститут, першим ректором якого став М. О. Валяшко, а викладачами і фундаторами — відомі професори, діячі науки: М. П. Красовський, А. Д. Розенфельд, М. С. Бокаріус, М. А. Ангарська. У різні роки університет очолювали Ю. Г. Борисюк (1941—1942, 1944—1959), Г. П. Півненко (1960—1971), Д. П. Сало (1971—1980), В. П. Черних (з 1980 по теперішній час). Обіймаючи керівні та викладацькі посади, вони зробили значний внесок у розвиток фармацевтичної освіти і науки, підготовку кадрів галузі.
У 1937 році вчена рада інституту отримала повноваження надавати наукові ступені кандидата, а згодом і доктора фармацевтичних наук. Відкриваються факультети: з підготовки військових провізорів (1952); заочний (1964—1971 і після перерви — з 1999); з підготовки іноземних громадян (1974); факультет удосконалення провізорів (1984, який у 1993 році змінює свій статус на Інститут підвищення кваліфікації спеціалістів фармації); з 2001 року в структурі НФаУ починає функціонувати коледж. 
Пріоритетними напрямками діяльності колективу університету є підготовка фахівців високої якості, плідність наукових розробок, зміцнення взаємозв'язку з практичною системою охорони здоров'я, активна інтеграція у світовий освітянський, науковий, культурний та інформаційний простір.
Університет успішно співпрацює із ВНЗ та науковими установами з країн Європи, Азії, Африки (навчання, практика, стажування, спільні наукові публікації, лекції провідних науковців, проведення конференцій, виставок, експорт науково-технічної продукції та освітніх послуг).
Національний фармацевтичний університет є членом або офіційним спостерігачем низки міжнародних університетських і професіональних асоціацій, зокрема, Інтернаціональної асоціації університетів, Європейської асоціації фармацевтичних факультетів, Міжнародної фармацевтичної федерації. У вересні 2013 року НФаУ підписав Велику хартію університетів — найбільш авторитетне, потужне і впливове об'єднання ВНЗ світу.
НФаУ має високий загальнонаціональний рейтинг: ЮНЕСКО «Топ-200. Україна» 22 місце — серед 200 найкращих ВНЗ України і щороку впевнено підтверджує статус провідного національного навчального закладу.
Згідно з Ліцензією МОН України від 19.06.2015 року серії АЕ № 636486 НФаУ готує за 14 освітніми програмами фахівців освітньо-кваліфікаційних рівнів молодший спеціаліст, спеціаліст та ступенів бакалавр, магістр (фармація, клінічна фармація, технології фармацевтичних препаратів, технології парфумерно-косметичних засобів, промислова біотехнологія, фармацевтична біотехнологія, лабораторна діагностика, економіка підприємства, маркетинг, менеджмент організацій (за видами економічної діяльності), логістика; якість, стандартизація та сертифікація; адміністративний менеджмент, педагогіка вищої школи).
В університеті функціонують 8 факультетів (три фармацевтичних, медико-фармацевтичний, промислової фармації, управління та адміністрування, з підготовки іноземних громадян, підвищення кваліфікації, післядипломної освіти), 49 кафедр, 8 науково-дослідних лабораторій, а також Інститут підвищення кваліфікації спеціалістів фармації, коледж, що дозволяє здійснювати підготовку фахівців для галузі за повною «замкнутою» схемою: підготовка кадрів — підвищення кваліфікації — перепідготовка — отримання другої освіти — підготовка науково-педагогічних кадрів.
Освітньо-науково-дослідну роботу здійснюють 116 докторів наук, професорів, 447 кандидатів наук, доцентів, що складає 91 % від загальної кількості викладацького корпусу. Серед них:
НФаУ є не тільки лідером фармацевтичної освіти, але й флагманом фармацевтичної спільноти України, який бере активну участь у формуванні ідеології та філософії розвитку галузі: організації та проведенні чисельних фахових науково-освітніх конгресів, зокрема з міжнародною участю, конференцій, нарад; у створенні першої «Фармацевтичної енциклопедії» (2005), низки національних підручників, тлумачних словників, довідників та ін. фахової літератури. На базі університету проходили I (1963), III (1979), V (1999), VІ (2005), VII (2010) та VIII (2016) Національні з'їзди фармацевтів України.
За пропозицією вчених НФаУ та підтримки МОЗ в Україні започатковані професійне свято «День фармацевтичного працівника» (1999) та звання «Заслужений працівник фармації України» (2005), прийнято «Етичний кодекс фармацевтичних працівників України» (2010).
Навчальна і виробнича практика проходить на базі понад 700 фармацевтичних компаній, аптечних і медичних установ, наукових організацій.
Підготовка науково-педагогічних кадрів здійснюється через аспірантуру та докторантуру за спеціальностями:
"Спеціалізовані вчені ради з захисту дисертацій" за спеціальностями:
НФаУ — це потужний науково-виробничий комплекс з розвиненою інфраструктурою, яка охоплює не лише підготовку кадрів вищої кваліфікації, але й повний цикл створення лікарських препаратів — від субстанції до препарату з розробкою технічної документації та впровадженням у виробництво. Вченими НФаУ розроблено та впроваджено у практику оригінальні ліки: «Альтан» (субстанція, мазь, таблетки), «Левосин», «Левоміколь», «Діакамф», «Кратал», «Інфлоракс», «Флаванабол», «Піфламін», «Хіноксикаїн», ліки з продуктів бджільництва.
На різних етапах вивчення та впровадження у виробництво знаходяться 371 лікарських препарати та субстанції, діють 22 наукові школи. Функціонують навчально-наукові лабораторії: Державна науково-дослідна лабораторія з контролю якості лікарських засобів, Клініко-діагностичний центр з лабораторією клінічної діагностики, Лабораторія електротехніки і електроніки, Науково-дослідна лабораторія мікробіологічних та імунологічних досліджень, Науково-методична (науково-дослідна) лабораторія з питань фармацевтичної освіти, Науково-дослідна лабораторія парентеральних та оральних рідких лікарських засобів, Проблемна лабораторія морфофункціональних досліджень, Центральна науково-дослідна лабораторія (ЦНДЛ), Центр дистанційних технологій навчання НФаУ. Ексклюзив і гордість університету — клініко-діагностичний центр європейського рівня, внесений до переліку закладів охорони здоров'я, що виконують загальнодержавні функції. У світі відомі наукові школи НФаУ хіміків, технологів, фармакогностів, фітохіміків, фармакологів, організаційно-економічного та інших напрямків. Науковці НФаУ отримують колективні гранти в рамках програм INTAS, відділень УНТЦ, Drug Information Association, Європейського директорату з якості ліків та охорони здоров'я, Abdus Salam International Center for Theoretical Physics (ICTP), SPRI International.
Навчально-виробничі площі НФаУ становлять 105 тис. м — це 6 навчальних корпусів, 6 гуртожитків, сучасна аудиторно-лабораторна база, яка налічує 19 лекційних аудиторій, наукова бібліотека, ботанічний сад, дослідне поле, фізкультурно-оздоровчий та харчувальний комплекси, пункт первинної медико-санітарної допомоги студентам, видавничий центр, комп'ютерний центр (37 комп'ютерних класів, автоматизована система управління навчальним закладом, центр тестових технологій, інтернет-сайти університету, кафедр, гуртожитків та ін.), центр дистанційних технологій. 
Наукова бібліотека університету укомплектована унікальними вітчизняними та зарубіжними галузевими виданнями (з 1841 року). Фонд бібліотеки налічує понад 1 млн примірників на паперових та електронних носіях; існує доступ читачів до англомовних повнотекстових та реферативних колекцій періодичних і довідкових видань концерну EBSCO Publischig. До послуг користувачів: 6 абонементів (наукової, навчальної, довідкової, зарубіжної літератури, електронних інформаційних ресурсів, періодичних видань), 10 читальних залів та 2 електронних читальних зали, а також бібліотечні пункти на кафедрах і в студентських гуртожитках. 
Студентське наукове товариство НФаУ налічує майже 800 студентів, Рада молодих вчених — 225 молодих науковців. Найкращі студенти задіяні у програмах академічних обмінів із зарубіжними навчальними закладами-партнерами НФаУ (з Німеччини, Швеції, Норвегії, США), отримують іменні стипендії, а магістранти та випускники мають можливість навчатися та проходити стажування за кордоном. Під час навчання в університеті студентам створені необхідні умови, щоб стати висококваліфікованими фахівцями. Практично усі дисципліни на 100 % забезпечені навчально-методичним комплексом: «підручник — навчальний посібник — методичні рекомендації — тестові завдання» (на паперовому або електронному носіях). Підручниками та навчальними посібниками, створеними професорами НФаУ, користуються вже кілька поколінь студентів фармацевтичних навчальних закладів України та країн СНД, а крім того, і багатьох ВНЗ іншого профілю. Неодноразово навчальна література НФаУ відзначалася нагородами, в тому числі і Державною премією України.
Естетичним та духовним розвитком студентів опікується культурний центр НФаУ, в якому працюють вокальна студія, клуб веселих і кмітливих, театр-студія, студія естрадного танцю тощо. Студенти університету є постійними учасниками та призерами міських, обласних та всеукраїнських конкурсів художньої самодіяльності.
НФаУ вперше засновані та видаються наукові журнали, визнані ВАК: «Вісник фармації», «Клінічна фармація», «Журнал органічної та фармацевтичної хімії», «Соціальна фармація в охороні здоров'я», «Управління, економіка та забезпечення якості в фармації». НФаУ є також співзасновником «Фармацевтичного журналу», «Українського біофармацевтичного журналу», «ScienceRise» та газети «Молодість фармації».
Ректор — Черних Валентин Петрович, академік НАН України, доктор фармацевтичних наук, доктор хімічних наук, професор, заслужений діяч науки і техніки УРСР, заслужений винахідник УРСР, лауреат Державної премії України в галузі науки і техніки, Почесний громадянин міста Харкова (тел.: (057) 706-35-81, факс: (057) 706-15-03, Е-mail: rector@nuph.edu.ua).
Перший проректор з науково-педагогічної роботи — Котвіцька Алла Анатоліївна, доктор фармацевтичних наук, професор, заслужений діяч науки та техніки України (тел./факс: (057) 706-17-28, Е-mail: prorector@nuph.edu.ua).
Проректор з наукової роботи — Крутських Тетяна Василівна, кандидат фармацевтичних наук, доцент (тел./факс: (057) 706-30-71, Е-mail: nauka@nuph.edu.ua).
Проректор з науково-педагогічної роботи (міжнародних зв'язків) — Попов Сергій Борисович, доктор медичних наук, професор (тел./факс: (057) 706-20-79, E-mail: interdep@nuph.edu.ua).
Проректор з науково-педагогічної (виховної) роботи — Кухтенко Олександр Сергійович, кандидат фармацевтичних наук, доцент (тел.: (057) 706-22-19, Е-mail: vr@nuph.edu.ua).

Ха́рківський електромехані́чний заво́д (ХЕМЗ) — одне з найстаріших підприємств електротехнічної промисловості України.
Заснований 1888 у Ризі як Російсько-Балтійський електротехнічний завод. 1915 переведений Російським акціонерним товариством «Всеобщая электрическая компания» (ВЭК) до Харкова. У роки індустріалізації завод повністю реконструйовано; випускав електроустаткування для машинобудівної, вугільної та металургійної промисловості. 1941 — 43 ХЕМЗ був евакуйований за Урал, а споруди зруйновано; після повернення до Харкова досягнув 1950 довоєнного рівня виробництва.
Основна продукція: комплектні електропроводи для різних галузей промисловості, потужні електричні машини, вибухобезпечні електродвигуни, автоматичні вимикачі та ін. низьковольтна електроапаратура. Частина продукції ХЕМЗ експортується за межі України.

Харківський завод пластичних мас — підприємство хімічної промисловості, засноване 1931.
У 1941–1944 устаткування заводу евакуйовано на Сибір, а споруди зруйновано. Реконструкцію закінчено на початку 1950-их pp.
Харківський завод пластмас нараховує цехи: пресовий, литва, інструментальний та допоміжного виробництва. Основна продукція: деталі машин, верстатів, електротехнічне устаткування та вироби культурно-побутового призначення з термореактивних та термопластичних матеріалів.

Завод імені В. О. Малишева — державне підприємство (Харків), колишній "Харківський завод транспортного машинобудування ім. В. О. Малишева".
Підприємство засноване 1895 року поруч із Харківським вокзалом як паровозобудівний завод. Було одним із найбільших у Російській імперії та СРСР. 5 (17) грудня 1897 — завод випустив перший український паровоз (останній у Харкові випустили 1968 року).
Згодом стали випускати двигуни (з 1911 р.; зокрема, дизель-генератори), сільськогосподарську (1909) та вугледобувну техніку (з 1922 р.; зокрема, рудникові електровози), трактори (1924), тепловози, танки та тягачі (1927). У жовтні 1922, після відновлення, пустили шість цехів паровозобудівного заводу.
Під час Другої світової війни завод евакуювали на Урал, згодом, після захоплення Харкова Червоною армією — повернули (майно частково лишилося). Бронетанкобудування стало пріоритетним напрямком у діяльності підприємства. Вже в довоєнний період воно прославилося середнім танком Т-34 та двигуном до нього В-2.
Найзначнішою подією в роки незалежності України стало виконання пакистанського танкового контракту (1996–1999), коли було виготовлено 320 бойових машин. Це був перший вагомий вихід за кордон військово-промислового комплексу незалежної України.
Нині завод спільно зі своїми партнерами — конструкторськими бюро пропонує і реалізує на зовнішньому ринку бронетехніку: основні бойові танки «Оплот», бронетранспортери БТР-3; здійснює модернізацію танків, випущених у колишньому СРСР — Т-54, Т-55, Т-62, Т-64, Т-72, Т-80; бронетранспортерів — БТР-60, БТР-70.
Також підприємство виробляє продукцію с/г машинобудування, двигуни, трактори, тягачі та бронетехніку. Спільно із заводом працюють два харківські спеціалізовані конструкторські бюро: КП ХКБМ ім. Морозова і КП ХКБД.
У вересні 2011 року між ДК «Укрспецекспорт» та оперативним управлінням Королівської Тайської армії було укладено контракт щодо поставки до Таїланду 49 одиниць основного бойового танку «Оплот». Загальна вартість контракту перевищує 200 млн дол. США. Виконання зазначеного контракту ДП «Завод ім. В. О. Малишева» розпочало у квітні 2012 року.
На заводі станом на 2001 року працювали 10 600 осіб.
В липні 2017 року керівництво заводу поширило повідомлення, про те, що в 2018 році за виробничою програмою агрегатний завод буде дуже завантажений, при цьому майданчик дизельного заводу буде недостатньо задіяний. Аби не відволікати агрегатний завод від основного виробництва, було прийняте рішення перенести випуск енергоагрегатів на основний майданчик підприємства і відновити складальний ділянку на базі дизельного заводу.
Транспорт:

Ха́рківська держа́вна зооветерина́рна акаде́мія — державний вищий навчальний заклад IV рівня акредитації, підпорядкований Міністерству освіти і науки України, розташований у мальовничій лісопарковій зоні передмістя Харкова у смт Мала Данилівка Дергачівського району Харківської області. Має 12 навчальних корпусів, 5 гуртожитків, навчальне-дослідне господарство, будинок культури, кінно-спортивний комплекс, спортивні споруди, в тому чіслі три футбольних поля.
Одним з поважних професорів часів Російської імперії був Полюта Георгій Антонович.
Засновано 1851 р.
Історія ХЗІ починається з 1847 року, коли під Харковом була створена «Південно-західна ферма» як навчальний заклад з метою підготовки управителів для приватних домогосподарств. В 1855 при ній відкривається землеробне училище. 1911 р. перетворено у середню сільськогосподарську школу з 6-річним строком навчання, 1928 - реорганізовується в зоотехнікум, а з 1930 стає зоотехнічним інститутом. Відомі ректори:
Харківський ветеринарний інститут засновано 1960 р. з об'єднання Харківського ветеринарного і зоотехнічного інститутів.
Три основних факультети:
На разі в академії здійснюється підготовка фахівців за
освітньо-кваліфікаційними рівнями бакалавр,спеціаліст, магістр за такими спеціальностями:
-        Ветеринарна медицина (за видами)
-        Ветеринарно-санітарна експертиза і
контроль якості продукції
-        Лабораторна справа
-        Технологія виробництва і переробки продукції тваринництва за різними спеціалізація ми ( технологія кормів,селекція тварин, технологія переробки і стандартизації продуктів тваринництва, кінологія, конярство і кіннозаводство , птахівництво, промислове 
звірівництво)
-        Садово-паркове господарство і мисливське господарство
-        Водні біоресурси і аквакультура
-        Біотехнологія
-        Менеджмент організацій
При інституті функціонує факультет підвищення кваліфікації, що забезпечує перепідготовку фахівців і викладачів технікумів і інститутів, факультет по роботі з іноземними студентами, факультет суспільних професій, підготовче відділення для абітурієнтів з України й іноземних громадян.
В академії 26 кафедр.
Спеціалізована Вчена рада по захисту дисертацій із напряму «Ветеринарна медицина»:
Бібліотечний фонд багатогалузевий. Загальна кількість — 250 000 прим., зокрема навчальної літератури — 150 000 прим. У фонді рідкісних і цінних видань зберігається 5 000 примірників літератури сільськогосподарської та медичної тематики.
Академія — найстаріший вищий навчальний заклад такого профілю в Україні (за деякми довідками в країнах СНГ).

Харківський національний університет радіоелектроніки (ХНУРЕ) — вищий навчальний заклад в Україні, IV рівня акредитації. ХНУРЕ — унікальний технічний університет, єдиний в Україні спеціалізований університет, в якому зосереджені практично усі спеціальності, пов'язані з Інформаційними технологіями, радіотехнікою та електронікою.
На честь університету названа мала планета 10681 ХТУРЕ.
До матеріально-технічної бази університету належить 10 навчальних корпусів; 7 студентських гуртожитків.
Перше місце серед технічних університетів України за результатами рейтингу, складеного МОН молоді та спорту України (матеріали газети «Освіта України» № 26 (1295) від 25 червня 2012 р. та сайту http://euroosvita.net)
У рейтингу «Компас-2012» ХНУРЕ посідає 8 місце — у загальному рейтингу, 9 місце — у рубриці «Технічні спеціальності», 4 місце — у рубриці «ІТ-спеціальності».
У Східному регіоні такі результати рейтингу «Компас-2012»: загальний рейтинг ВНЗ — 7 місце, в рубриці «Технічні спеціальності» — 6 місце, в рубриці «ІТ-спеціальності» — 2 місце.
У рейтингу «ТОП-200 УКРАЇНА» у 2012 та 2013 роках займав 15 місце серед 200 вищих навчальних закладів Україні.
Університет посідає 16 місце у рейтингу наукометричної бази даних Scopus серед українських ВНЗ.
Наприкінці січня 2016 року ХНУРЕ увійшов до списку 12 найкрасивіших вищих навчальних закладів України за версією туристичного порталу «IGotoWorld.com», посівши 10 місце. Відзначено, що будівля головного корпусу університету «справляє враження вельми величної споруди».
У 2013 році низці викладачів університету була присуджена Державна премія України в галузі науки і техніки 2012 року:

Український державний університет залізничного транспорту — державний вищий навчальний заклад IV рівня акредитації, підпорядкований Міністерству освіти і науки України та розташований у Харкові.
Історія університету бере свій початок 12 червня 1930 р., коли відповідно до постанови Ради Народних Комісарів УРСР № 19/672 було створено "Харківський експлуатаційно-тяговий інститут інженерів залізничного транспорту". В новому інституті розпочали заняття 432 студенти. У 1930 р. Почала своя діяльність і аспірантура.
У 1932 р. Навчальний заклад було перейменовано у "Харківський експлуатаційно-механічний інститут інженерів залізничного транспорту", а восени 1933 р. — у "Харківський інститут інженерів залізничного транспорту". Саме тоді з'явилася звична і сьогодні абревіатура ХІІТ.
У 1993 р. ХІІТ було акредитовано Державною акредитаційною комісією Міністерства освіти і науки України за IV рівнем акредитації зі зміною статусу. Інститут став іменуватися "Харківською державною академією залізничного транспорту (ХарДАЗТ)". Згідно з наказом Міністерства транспорту та зв'язку України № 346 від 28 травня 2001 р. внз іменувався як "Українська державна академія залізничного транспорту (УкрДАЗТ)".
Розпорядженням Кабінету Міністрів України № 1049-р від 30 жовтня 2014 року в рамках імплементації нового Закону України «Про вищу освіту» заклад перейменовано в Український державний університет залізничного транспорту.
Університет має у своєму складі 6 факультетів з денним та заочним навчанням, 34 кафедри, у тому числі 18 випускаючих, які мають філії на підприємствах, заочну філію у м. Лиман Донецької області та підпорядкований на правах відокремленого структурного підрозділу ДВНЗ «Донецький інститут залізничного транспорту» (наразі позбавлений ліцензії на освітню діяльність у зв'язку з тимчасовою окупацією території ОРДЛО незаконними збройними формуваннями).
Підрозділи:
Навчально-науковий інститут перепідготовки та підвищення кваліфікації кадрів (створено у 1996 р.) — структурний підрозділ Українського державного університету залізничного транспорту, що забезпечує сприятливі умови для післядипломної освіти громадян, здобуття ними більш високої кваліфікації.
До складу інституту входять 2 факультети:
Проводить роботу за такими напрямками:
Факультет «Управління процесами перевезень» — перший у країні навчальний факультет експлуатації шляхів сполучення — був створений в 1918 р. у Київському інституті народного господарства. В 1934 р. експлуатаційний факультет був переведений з Київського інституту інженерів транспорту (колишнього Київського інституту шляхів сполучення) в "Харківський інститут інженерів залізничного транспорту".
До складу факультету «Управління процесами перевезень» на сьогодні входять чотири випускаючі кафедри: «Управління експлуатаційною роботою», «Залізничні станції й вузли», «Управління вантажною та комерційною роботою», «Транспортні системи та логістика». Всі випускні кафедри мають якісну навчальну базу, у тому числі філії на базових станціях: Основа, Харків-Балашовський, Харків-Пасажирський.
На факультеті здійснюється підготовка бакалаврів та магістрів за спеціальністю 275 Транспортні технології та бакалаврів за спеціальністю 263 Цивільна безпека. У рамках спеціальності Транспортні технології відкрито шість освітніх програм:
У рамках спеціальності Цивільна безпека відкрито освітню програму «Безпека та охорона праці на залізничному транспорті».
Факультет АТЗ почав свою діяльність 1 листопада 1960 р. В структуру факультета входять чотири випускаючі кафедри (кафедра «Автоматика і комп'ютерне телекерування рухом поїздів» (АТ); кафедра «Транспортний зв'язок» (ТЗ); кафедра «Спеціалізоврні комп'ютерні системи» (СКС); кафедра «Інформаційні технології» (ІТ) і дві загальноосвітні кафедри (кафедра «Фізика » , кафедра «Обчислювальна техніка та системи управління»).
Сьогодні тут готують фахівців (інженерів-електриків) за п’ятьма спеціальностями:
Спектр знань та навичок, що набувають випускники будівельного факультету, охоплює проектування, ремонт та утримання рейкових
колій,  громадських, промислових будівель та споруд, виготовлення будівельних матеріалів, авторський та технічний нагляд
за будівництвом, обслуговування та ремонт спеціальної будівельної техніки та гідравлічних пристроїв. Будiвельний факультет сьогодні — це великий навчальний та науковий комплекс університету, що складається з п'яти кафедр, на яких плідно працюють 5 унікальних галузевих науково-дослiдних лабораторiй, різноманітні спеціалізовані
навчальні лабораторiї та кабiнети, обладнані сучасною технікою та устаткуванням.
У навчанні широко використовуються сучасні технiчнi засоби й новiтні iнтенсивнi навчальні технологiї: спеціалізовані комп'ютерні класи факультету й кафедр, ділові та імітаційні ігри тощо. Завдяки навчанню під керівництвом досвідчених викладачів університету, більшість з яких має вчені ступені і звання професорів
та доцентів, випускники факультету одержують високу професійну кваліфікацію й
гарантовано розподіляються на державні та приватні підприємства залізничного
транспорту та будівельної індустрії України. 
Після закiнчення університету, маючи диплом за спецiальностями факультету, випускники не матимуть труднощів при працевлаштуванні, оскiльки ці спецiальності широкі та багатопрофільні.
Механіко-енергетичний факультет був створений разом з Харківським експлуатаційно-тяговим інститутом залізничного транспорту у 1930 р. На факультеті здійснюється підготовка фахівців зі спеціальностей:
Інженерно-економічний факультет (зараз — факультет економіки) був створений 1 вересня 1934 р. В структурі факультету діють сім випускаючих кафедр (обліку і аудиту; економіки, організації та управління підприємством; економіки залізничного транспорту; фінансів; менеджменту зовнішньоекономічної діяльності на транспорті; маркетингу на транспорті; менеджменту організацій на транспорті) а також одна загально-університетська кафедра («Економічна теорія та право»).
На факультеті здійснюється підготовка фахівців за освітньо-кваліфікаційними рівнями бакалавр, спеціаліст та магістр на денній та заочній формі навчання, а також науково-педагогічних кадрів через аспірантуру та докторантуру зі спеціальностей:
Краснолиманська заочна філія УкрДУЗТ є правоспадкоємцем Краснолиманського навчально-консультаційного пункту вузу, який засновано у 1965 р. Контингент студентів заочної форми навчання факультету становить 600 осіб (мешканці Донецької та Луганської областей України, з яких майже 97 % — залізничники магістральних залізниць та промислового транспорту), в тому числі 97,8 % навчаються на контрактній основі.
Факультет розташований на площі 0,569 га, де знаходиться двоповерховий навчальний корпус площею 1122 м² (8 лекційних аудиторій на 430 місць та 7 лабораторій). Факультет має власну бібліотеку з читальним залом на 16 місць загальною площею 55 м². Фонд бібліотеки становить 18201 підручник та 17050 методичних вказівок.
Факультет готує спеціалістів з 7 спеціальностей п'ятьох напрямків підготовки:
З 2007 року в Українській державній академії залізничного транспорту створений і діє Центр навчально — практичної підготовки ЦПП. У 2014 році ЦПП перейменовано у Центр навчально — практичної підготовки та сприяння працевлаштуванню студентів і випускників УкрДУЗТ, на який покладені також функції по сприянню працевлаштування студентів і випускників.
У своїй роботі Центр керується чинним законодавством України, відповідно до своєї специфіки діяльності, Статутом академії, рішеннями вченої ради, нормативними актами, наказами та розпорядженнями керівництва академії.
Метою створення ЦПП є підвищення якості практичної підготовки студентів для задоволення потреб залізничного транспорту та інших галузей економіки України у кваліфікованих спеціалістах, а також сприяння працевлаштуванню студентів і випускників Академії, прискорення адаптації випускників на виробництві.
Працівники Центру налагоджують, встановлюють та підтримують контакти з потенційними роботодавцями. Центр постійно проводить роботу з накопичення банку потенційних роботодавців (підприємств різної форми власності). З питань практичної підготовки та працевлаштування студентів та випускників академія тісно співпрацює з Південною, Донецькою, Південно-Західною, Одеською, Львівською, Придніпровською залізницями, а також з такими підприємствами, як КП «Харківські теплові мережі», "ВАТ «Гіпрозаводтранс», ДП «Укрзалізничпроект», КП Харківський метрополітен, "ПАТ «Турбоатом», ЗАТ «Трансмост» (м. Чернівці), ПАТ "Харківський машинобудівельний завод «Світло шахтаря», ДП «Електроважмаш», ВАТ «Тепловозоремонтний завод» (м. Полтава), ПАТ «Крюківський вагонобудівний завод» (КВБЗ), ДП Завод імені Малишева (філія ДК "Укроборонпром").
ЦПП надає можливість кожному студенту академії отримати робочу професію за профілем навчання в академії. За бажанням студентів вони можуть отримати й іншу робочу професію. Навчання у ЦПП проводиться за принципом курсової підготовки 2-3 дні на тиждень по 2-3 пари після основних занять по розкладу академії.
На цей час академія має ліцензії МОН України на курсове навчання з 15 робочих професій (чотири з них надають право на підвищення кваліфікації). По закінченні теоретичного навчання студенти по кожній дисципліні складають іспити, після проходження виробничої практики і звіту по ній проводиться випускний іспит по робочій професії. Під час навчання в ЦПП студенти ознайомлюються з сучасним обладнанням підприємств Південної залізниці, автоматизованими робочими місцями працівників залізничного транспорту. Після отримання робочої професії студенти мають можливість проходити практику на оплачуваних робочих місцях та працювати у літніх студзагонах. Отримання робочої професії підтверджується пластиковим свідоцтвом державного зразка та додатком до нього. Крім того, майже по всім робочим професіям видається свідоцтво, яке підтверджує 2 групу електробезпеки.
Влітку по заявкам залізниць України з числа випускників ЦПП, які виявили бажання, формуються навчально-виробничі студентські загони монтерів колії, провідників пасажирських вагонів, помічників машиніста електровоза та тепловоза, слюсарів з ремонту рухомого складу, оглядачів вагонів, які працюють майже на всіх залізницях України. На Південній залізниці студзагін провідників пасажирських вагонів працює і в зимовий період.
В університеті працюють чотири спеціалізовані вчені ради з захисту докторських і кандидатських дисертацій:
Бібліотечне обслуговування здійснюється через 7 абонементів, 3 читальних зали, медіатеку. Бібліотечний фонд — всього 813847 прим., у тому числі книг — 420404, періодичних видань — 20769, авторефератів і дисертацій — 3280, спец. видів — 3111, CD-R — 96, маг. касет — 53. Є обмінний фонд — 4631 прим.
Діє зручний сайт з електронними примірниками методичного забезпечення студентів, аспірантів та викладачів Українського державного університету залізничного транспорту, потрібно лише пройти реєстрацію.
→ Портал електронних видань бібліотеки УкрДУЗТ
20 лютого 2017 року в залізничному університеті відкрили аудиторію імені Героя України Владислава Зубенко. Аудиторія 1.415 з новим комп'ютерно-медійним обладнанням призначена для навчання студентів факультету Управління процесами перевезень, який у 2014-му з червоним дипломом закінчив Владислав.

Харківський Інститут Народної Освіти (ХІНО) ім. О. Потебні — вища школа, створена в 1921 році на базі ліквідованого Харківського Державного Університету.
ХІНО мав три факультети:
Довголітнім ректором ХІНО був Гаврилів Мирослав Степанович.
У 1930 році в інституті навчалося понад 9000 студентів.
У 1932–1933 роках на базі Інституту Народної Освіти, Інституту Народного Господарства та фахівців інших інститутів Харківський державний університет було відновлено.

Ха́рківський істори́чний музе́й — колишній Музей Слобідської України ім. Г.Сковороди (М. С. У.), що постав у Харкові 1920 з ініціативи і під управою М.Сумцова.
Історія музейної справи Харкова сягає за півтора сторіччя. Університетський музей красних мистецтв та старожитностей (1835 р.), міський художньо-промисловий музей (1886 р.), етнографічний музей Харківського історико-філологічного товариства (1904 р.) заклали традиції просвітництва, сприяли збереженню пам'яток історії та культури, вихованню поваги до минулого свого народу.
Харківський історичний музей є прямим нащадком створеного 1920 року Музею Слобідської України ім. Г. С. Сковороди, який у 1920–1922 рр. очолював відомий український історик, етнограф та громадський діяч академік М. Ф. Сумцов. У 1920–1930 рр. музей став регіональним центром вивчення традиційних та сучасних явищ культури та побуту, а також першим українським музеєм у Харкові, що мав за мету широку популяризацію надбань національної культури.
На початку 1930-х років Музей Слобідської України було перейменовано на історичний, докорінно змінилася його структура, було оновлено кадровий склад співробітників. Значну частину художньої колекції було передано до Української художньої галереї. На початку 40-х років Харківський історичний музей став одним з найкрупніших в Україні, його збірки нараховували понад 100 тис. предметів.
Під час Німецько-радянської війни лише незначна частина музейної колекції була евакуйована до Уфи. На ст. Алексєєвка Бєлгородської області потяг потрапив під бомбардування, багато цінностей було знищено.
У листопаді 1941 р. в окупованому місті за рішенням управи було створено Музей Слобожанщини. Напередодні визволення Харкова від фашистських загарбників було спалено будівлю музею, знищено майже усю колекцію. Загальна вартість втрачених цінностей становила понад півтора мільярди карбованців. У вересні 1943 р., згідно з постановою РНК УРСР, були об'єднані обласний краєзнавчий музей та Музей Революції з історичним музеєм.
У повоєнний період ХІМ перетворився на один з найбільших музеїв України, який активно працює над поповненням своїх колекцій, побудовою виставок та експозицій, широкою популяризацією знань з історії Слобожанщини.
Музей був розташований у колишніх будівлях Свято-Покровського монастиря — Архієрейському будинку та у будівлі Жирардовської мануфактури. Значні зусилля були покладені співробітниками музею на пристосування приміщень для збереження та експонування колекцій.
Експозиція з історії краю, яка існувала у музеї у 1970-х — на початку 1990-х рр., пам'ятна багатьом харків'янам. З початку 1990-х рр. в експозиційній роботі музею головна увага приділялася створенню авторських виставок історичної та етнографічної тематики.
У 1997–2003 рр. музей поступово переїздив з будівель, переданих відновленому Свято-Покровському монастирю. Це стало важким випробуванням для колективу музею, але, не згортаючи жодного виду роботи, співробітники музею продовжують облаштування у новій будівлі, якою став колишній ломбард, розташований у самому серці історичного центру Харкова. Цей будинок по вул. Університетській, 5 був збудований на землі, що належала Міському Товариству, спеціально для Харківського міського ломбарду.
Будинок, споруджений у 1908–1912 роках за проектом архітектора Б. М. Корнієнка, є цікавою архітектурною пам'яткою та одним з елементів архітектурного ансамблю Університетської вулиці, створеного протягом XVII–XX ст. Впродовж багатьох років будинок використовувався за своїм первісним призначенням. 1984 року приміщення передане Харківському історичному музею. Будинок був споруджений непофарбований, а у роки радянської влади був пофарбований у темно-червоний «цегельний» колір
Тепер тут розміщені експозиційні і виставкові зали, фондосховище, бібліотека, актовий зал, кімнати наукових співробітників та технічного персоналу.
Сьогодні у колекції музею налічується понад 300 тис. одиниць збереження, які ілюструють археологічне минуле, період XVII–XX ст. і сучасну історію краю. Музей проводить значну наукову і просвітницьку діяльність і є одним з провідних науково-культурних центрів Східної України.
За матеріалами, підготовленими В. Сушко, Л. Бабенко та Н. Огурцовою в рамках участі у Програмі підтримки музейних працівників 2005–2006 рр. Міжнародного фонду «Україна 3000».
До М. С. У. увійшли зб. з колекції харківських музеїв: Міськ. Художнього (з 1886, заснованого з ініціативи Г.Данилевського з експонатів Далекосхідної і Етнографічної виставки VII Археологічного з'їзду 1902, вилучених зі зб. Харківського університету), Іст.-Філол. Товариства, Музейного фонду, поповнені націоналізованими приватними колекціями та новими фондами з експедицій музейних працівників.
Музей діяв до розгрому укр. науки в сер. 1930-х pp.
Найцінніші експонати М. С. У. були: сковородинські, шевченківські, харківських театрів, друку, цехів.
Під час війни музей був ушкоджений; відновлений п. н. Харківського Держ. Іст. музею, згодом поповнений експедиціями з районів обл. та місц. етногр. матеріалом.
Крім археологічних пам'яток (матеріали з розкопів поселень бронзової доби, зокрема, О.Городцева з Ізюмського району, пам'ятки Салтівського катакомбного могильника VIII–X в., комплект речей з Донецького городища XI–XII в. тощо), експонати з історії постання Харкова, нумізматики, етногр. зб., колекції зброї, прапорів, мист. творів; сов. період представлений пропагандивним матеріалом, зброєю та особистими речами больш. діячів.
22 вересня 1992 року музею змінили форму власності, і він став називатися Обласний комунальний заклад Харківський історичний музей. У 1997–2003 роках відбувся переїзд музею із будівель, переданих відновленому Свято-Покровському монастирю, у будівлю колишнього ломбарду, на вулиці Університетській, 5. Будинок було споруджено у 1908 році у псевдодавньоруському стилі за проектом архітектора Бориса Миколайовича Корнєєнка.
2010 року Харківська обласна рада на власній сесії планує розглянути питання про присвоєння Харківському історичному музею імені його засновника Миколи Сумцова.
У липні 2013 року з боку скляного боку будівлі було встановлено статуї кам'яних баб.

Харківський моторобудівний завод «Серп і Молот», одне з найстаріших підприємств сільськогосподарського машинобудування України, з 1975 року — гололовне підприємство Харкова. Моторобудівне виробниче об'єднання «Серп і молот»; заснований 1881 фірмою Гельферіх, виробляв с.-г. машини. За довоєнних п'ятир'.чок Х.м.з. повністю модернізовано; випускав тракторні молотарки, буряковикопувачі, зерноочищувальні та ін. машини і тракторний інвентар. 1941–1943 устаткування зав. евакуйовано, а споруди зруйновано. У 1955 після закінчення реконструкції Х.м.з основною продукцією стали бензинов двигуни для комбайнів, а з 1958 дизельні двигуни з турбопіддувом, двигуни для тракторів, комбайнів та ін. машин. Х.м.з нараховує 6 механообробних, 3 механоскладальні, 4 заготівельні, термічний та 12 цехів допоміжного виробництва.
«Серп і Молот» ("Харківський моторобудівний завод «Серп і молот»") — велике підприємство сільськогосподарського машинобудування у Харкові.
Засноване 1875 року.
1895 — перетворене на акційне товариство «Гельферіх-Саде», що виробляло сільськогосподарські машини
1918 — націоналізоване
З 1922 року має назву «Серп і молот».
У перші п'ятирічки і згодом по знищенні у 1941–1943 рр. (частину устаткування вивезено на схід) реконструйоване і поширене.
Кінцем жовтня 1948 завершена відбудова заводу сільськогосподарського машинобудування «Серп і молот» на довоєнну потужність.
З 1950 р. завод спеціалізувався на випуску бензинових двигунів, з 1958 р. — двигунів-дизелів.
1971 — завод мав 14 основних і 12 допоміжних цехів.
З настанням незалежності України та початком економічної кризи, в 1990-ті, роки завод потрапив у важку ситуацію і був перетворений у Відкрите акціонерне товариство. Значною мірою проблеми заводу були пов'язані з низькою якістю продукції, що випускається, що опинилася неконкурентноспроможною в умовах ринкової економіки. Статутний фонд ВАТ склав 2430000 гривень, з яких 63,59% акцій підприємства належали державі, 26% - лізингової компанії «Украгромашінвест». У 2002 році завод виробив тільки 275 двигунів, при виробничої потужності 200 тисяч двигунів на рік.
3 жовтня 2005 року Господарський суд Харківської області визнав банкрутом завод «Серп і Молот». На колишній території заводу планується розмістити офісні, житлові, виробничі, складські, торговельні та розважальні об'єкти. Передбачається знести частину заводських будівель, а частина піддати реконструкції.
25 березня 2013 року Кабінетом міністрів України планується створення нового технологічного комплексу виробництва сучасних готових лікарських засобів на 800-1000 нових робочих місць. На території колишнього першотравневого «Хімпрому» або колишнього харківського заводу «Серп і молот».

Національний технічний університет «Харківський політехнічний інститут», до 1929 Харківський технологічний інститут, з 1975 Харківський ордена Леніна політехнічний інститут імені В. І. Леніна — заснований в 1885 році в Харкові. Другий технологічний інститут в Російській імперії після санкт-петербурзького. Також другий за часом відкриття технологічний інститут на території Україні після Львівської технічної академії (1844).
В даний час — найбільший навчальний центр східної України і найбільший ВНЗ міста Харкова. В університеті навчаються приблизно 26 тисяч студентів.
В університеті здійснюється підготовка фахівців за трьома кваліфікаційними рівнями. Перший рівень — навчання 4 роки з наданням кваліфікації бакалавр, другий і третій — навчання 5,5 років з наданням кваліфікації інженер або магістр — 6 років.
ХТІ — перший технічний виш в українських губерніях Російської імперії та другий технологічний інститут імперії. Рішення про відкриття прийнято в 1870-х роках.
Інститут урочисто відкрито 14 (27) вересня 1885 як практичний технологічний інститут з двома відділеннями — механічним та хімічним, на які приймалося всього 125 чоловік. Організатором і першим директором інституту був відомий вчений у галузі механіки та опору матеріалів, заслужений професор В. Л. Кирпичов.
На момент відкриття в інституті було 17 викладачів, 10 професорів і 7 ад'юнкт-професорів.
В 1898 році ХПТІ у зв'язку з поглибленням теоретичної освіти перейменований в технологічний інститут імператора Олександра ііі.
В 1921 році при інституті було відкрито перший в Україні робочий факультет.
В 1923 році йому дали ім'я В. І. Леніна.
В 1929 році технологічний інститут ім. В. І. Леніна перетворюється в політехнічний інститут імені Леніна.
У 1930 році на базі окремих факультетів інституту було створено п'ять самостійних вишів: механічно-машинобудівний (незабаром об'єднаний з інститутом), електротехнічний (також об'єднаний), хімічно-технологічний (також об'єднаний), інженерно-будівельний (ХІБІ ), авіаційний (ХАІ).
У роки Другої світової війни понад три тисячі викладачів, студентів і співробітників інститутів пішли до лав Радянської Армії. В евакуації (м. Красноуфимськ і м. Чирчик) інститут не тільки продовжував підготовку інженерних кадрів, але й вирішував важливі наукові проблеми, пов'язані зі зміцненням обороноздатності країни. Так, професор Носков Б. О. в роки війни працював головним металургом заводу. За розробку сталі для танку Т-34 він отримав Державну премію СРСР, яку вніс до фонду оборони.
В 1949 році чотири вищі: механічно-машинобудівний, хімічно-технологічний, електротехнічний і інститут цементної промисловості були об'єднані і на їх основі відновлений політехнічний інститут ім. В. І. Леніна. Ректором був призначений Семко М. Ф., доктор технічних наук, професор, Герой соціалістичної праці, який пропрацював на цій посаді наступні 30 років.
За роки радянської влади інститут підготував понад 120 тисяч фахівців (до революції — 2400). Багато випускників інституту стали Героями Радянського Союзу та Соціалістичної Праці, видатними вченими та державними діячами.
В квітні 1994 року Кабінет Міністрів України надав Харківському політехнічному інституту статус Державного політехнічного університету.
В 2000 році за наказом Президента Україні ХДПУ отримав статус Національного (та став НТУ «ХПІ»)
НТУ «ХПІ» має найвищій, IV рівень акредитації, та здійснює підготовку фахівців з 96 спеціальностями на денній та заочній формах навчання.
Сьогодні НТУ «ХПІ» має найвищі в східній та південній Україні обсяги ліцензованого прийому і держзамовлення.
В 2007 році університет отримав премію в'єтнамського президента Нгуєн Чи Тхань.
Президент Республіки Таджикистан Емомалі Рахмон 5 грудня 2008 р., перебуваючи в Харкові, зазначив, що 2009 року в столиці Душанбе планується відкрити філіал НТУ «ХПІ».
З 2010 до 2014 р. мав статус самоврядного (автономного) дослідницького національного університету.
Університет складається з багатьох підрозділів, які займаються усіма аспектами навчальної діяльності, дозвілля та життя студентів та викладачів. Це кафедри та факультети, адміністративні підрозділи, відділі з роботи з іноземними студентами, спорткомплекс та бази відпочинку, та інше.
Університет також утримує гуртожитки і житлові будинки, а на його території розташований дитячий садок.
В університеті працюють 24 основних факультети, на яких базуються 93 кафедри. Вони здійснюють підготовку за 96 спеціальностями.
Ректор — Сокол Євген Іванович, лауреат премії НАН України, доктор технічних наук.
Проректори з науково-педагогічної роботи:
Проректор з наукової роботи — Марченко Андрій Петрович, академік АН ВШ України, доктор технічних наук, професор.
Проректор з адміністративно-господарчої робот — Чеботарьов Микола Корнійович.
Університет складається з приблизно 20 різних корпусів. Більша частина корпусів зосереджені компактно — по лінії станцій метро Пушкінська і Архітектора Бекетова. Корпуси різко відрізняються за часом побудови — старі корпуси будувалися, як правило, в XIX столітті, і функціонували з самого моменту заснування інституту. Ці корпуси побудовані з цегли, і мають велику архітектурну і навіть історичну цінність. Нові корпуси будувалися в радянську епоху, і за габаритами відповідають бетонним будинкам, побудованим в той час. Час їх побудови — 60-80-ті роки XX століття.
У-1 — найвищій корпус університету і один з найбільших. Корпус має прямокутну форму в основі. Він має значну площу скління. Корпус є не тільки найвищим в університеті, але й є одним з найвищих будівель міста, до того ж він розташований на височині. З цього корпусу видно значну частину міста — весь Нагірний район і прилеглі сусідні, Холодна гора, Салтівка, Нові Дома. Корпус був зданий в експлуатацію в 1974 р. У корпусі функціюють шість ліфтів, з них два — швидкісні, які починають працювати за 10 хвилин до початку лекції і вимикаються з початком. Також в корпусі є двоє сходів. У корпусі розташовано безліч кафедр, деканатів та аудиторій.
У-2 — другий за висотою (після У-1) і найбільший за розмірами корпус університету. Як і У-1, є будівлею, спорудженою в період масового будівництва за типовими проектами. Форма у корпусу прямокутна. Корпус пов'язаний підземним переходом з фізичним корпусом. Архітектурне рішення оригінальніше, ніж в У-1, наприклад, сходи вимощені мармуром. Як і в У-1, в корпусі є 4 ліфта. Корпус має цокольний поверх, на якому проводяться повноцінні заняття, і з урахуванням цього поверху корпус має вісім поверхів. В У-1 теж є підвал, але на відміну від У-2, в ньому організований склад і там заняття не проводяться. У корпусі знаходиться кафедра загальної та експериментальної фізики і безліч інших, приймальна комісія університету, редакції університетських газет, буфет. Технічний стан корпуса порівняно високий. У корпусі розташовано одне з відділень місцевої інтернет-мережі. На першому поверсі розташований Орган студентського самоврядування «Студентський Альянс» НТУ «ХПІ»
ГАК (Головний Аудиторний Корпус) — найбільший зі старих корпусів інституту. Корпус викладений з цегли, а час його будівництва — друга половина XIX століття. У корпусі розташовано низка кафедр, деканатів і різних приміщень. Форма корпусу — прямокутна, корпус має два внутрішніх дворика. Також в корпусі знаходиться бібліотека інституту, читальну залу, а також великий підвал. Архітектурної особливістю корпусу є архітектурне оформлення сходів. Поверховість корпусу мала, однак висота поверхів велика (4,5 метрів).
Тривалий час ГАК був (до будівництва висотних У-1 і У-2) головним корпусом університету. За період довгого існування корпусу (понад 100 років) в корпусі працювало багато відомих людей, нині на їх честь біля входу в корпус розташовані меморіальні дошки. Також навпроти корпусу розташований пам'ятник на честь загиблих у роки Великої Вітчизняної війни. Сам корпус вирізняється наявністю в ньому різних картин про життя інституту в різні епохи, а також стенд пам'яті героїв Великої Вітчизняної війни на другому поверсі. Зовні корпус багато прикрашений архітектурними формами.
Палац Спорту ХПІ — споруда, розташована поза основної групи корпусів, а саме в Молодіжному парку (недалеко від метро Пушкінська, але в іншому напрямку від інших корпусів). Побудований з бетонних блоків, і є новим корпусом, побудованим в 80-і роки XX століття. Спортивний комплекс має безліч приміщень, залів і спортивних об'єктів. В ньому проводяться різні змагання між вишами Україні, між факультетами університету. Також в ньому проходять заняття з фізкультури. Спорткомплекс обладнаний сучасними роздягальнями, і є однією з найкращих будівель університету, а також він є другим за розміром корпусом інституту після У-2. Форма корпусу досить різноманітна, конкретну форму будівлі визначити складно. При вході в корпус знаходяться дві полиці з нагородами, які завоював інститут в різні роки.
Радіокорпус (розмовна назва), справжня назва — Центр Інтегрованих технологій НТУ «ХПІ» — чотириповерхова бетонна будівля, один з «нових корпусів» університету. В цьому відносно невеликому будинку знаходяться різні лабораторії і обладнання, комп'ютерні класи. Вікна нижнього поверху корпусу захищені решітками. В корпусі є підвальний поверх, з його урахуванням корпус п'ятиповерховий. Корпус має вантажний ліфт, а переміщення між поверхами здійснюються на великих панорамних сходах. Серед корпусів, побудованих в радянські роки епохи 60-70х має найменшу кількість поверхів. У корпусі 3 та 4 поверхи займає науково-дослідний інститут — Інститут іоносфери НАН України.
Хімкорпус — другий за розмірами та значимістю старий корпус університету. Подібно до ГАКу, він побудований в середині XIX століття і є одним з найстаріших корпусів інституту. У корпусі знаходиться більшість хімічних лабораторій і розташований деканат факультету технологій органічних речовин. Корпус має подібно до ГАКу квадратну форму і має в центрі внутрішній двір, але все ж корпус трохи менше, ніж ГАК. У корпусі (на 3-му поверсі) знаходиться Велика Хімічна Аудиторія, яка є однією з найбільших аудиторій інституту. Також корпус має два входи — зовнішній і внутрішній. Добудова двох поверхів до корпусу неабияк попсувала його зовнішній вигляд.
Електрокорпус — деякий час був окремим Електротехнічним інститутом, виділеним з ХТІ. Побудований за проектом Бекетова в 1930-ті та є прикладом архітектури конструктивізму. У корпусі розташовані технічні кафедри і деканати. Корпус є одним з найдовших в інституті, має кілька входів і виходів (окрім головного). Головний вхід в корпус архітектурно оформлений у вигляді колонади при відновленні після війни в стилі сталінського ампіру. Корпус відіграє важливу роль в житті інституту, поблизу нього (або перед пам'ятником) проводяться різні заходи, перед картою електрифікації прощаються з професорами, крім цього, в корпусі знаходиться дослідний завод «Молнія»
Палац студентів ХПІ — підрозділ НТУ «ХПІ», розташований в одному з корпусів студентського містечка «Гігант», який виконує функцію головного культурного центру вишу. На базі Палацу студентів займаються 24 творчих колективи, а також проводиться майже 200 культурно-масових щорічних заходів. Має зал для глядачів на 1200 місць. Виступи в Палаці багатьом учасникам відкрили дорогу в професійне мистецтво, наприклад, Аркадію Ініну, , Володимиру Фокіну, та іншим.
У відомих рейтингах вишів України 2012 року Національний технічний університет «Харківський політехнічний інститут» увійшов у першу десятку лідерів.
Так, за рейтингом технічних вишів України 2012 року журналу «Деньги» ХПІ посів третє місце, в зведеному рейтингу ВНЗ «Компас» — 6 місце, в рейтингу вишів України за напрямом «інженерно-технічні спеціальності» — третє місце, у рейтингу ВНЗ України «Компас 2012» — IT спеціальності — 3 місце, у рейтингу ВНЗ України «Компас 2012» — Східний регіон — перше місце, у рейтингу ВНЗ України ЮНЕСКО «Топ 200» — 6 місце, Webometrics Ranking of World Universities: світовому — 2092, європейський — 798.

Харківський національний аграрний університет ім. В. В. Докучаєва — державний вищий навчальний заклад IV рівня акредитації, підпорядкований Міністерству освіти і науки України, розташований у передмісті Харкова у селищі Докучаєвське Харківського району Харківської області.
Університет було засновано у 1816 р. у передмісті Варшави — Маримонті, під назвою
Інститут земельного господарства. Першим директором інституту був призначений відомий у Варшаві педагог Веніамін Флят. У 1840 р. до нього було приєднано Варшавську лісну школу і він став називатися Маримонтським інститутом сільського господарства та лісівництва. У 1862 р. інститут було переведено в посад Ново-Олександрію (Пулави) Люблінської губернії, де він отримав назву Новоолександрійський інститут сільського господарства і лісівництва. Тут він перебував до початку І світової війни. У 1914 р. його було евакуйовано до Харкова.
В 1921 р. інститут був відновлений під новою назвою Харківський сільськогосподарський інститут.
У 1941 р. за наполегливу результативну працю у підготовці висококваліфікованих кадрів для сільського господарства і у зв'язку з 125- річчям від дня заснування інститут було нагороджено орденом Трудового Червоного Прапора.
Під час німецько-радянської війни інститут було евакуйовано до міста Каттакурган Узбецької РСР.
У жовтні 1944 р. він повернувся до Харкова.
У березні 1946 р. з нагоди 100-річчя від дня народження видатного вченого-ґрунтознавця В. В. Докучаєва інституту було присвоєно його ім'я.
За успіхи у підготовці висококваліфікованих кадрів для сільського господарства і у зв'язку з 150-річчям від дня заснування у 1966 р. інститут було нагороджено Почесною грамотою Президії Верховної Ради УРСР.
У 1991 р. інститут було перетворено у Харківський державний аграрний університет ім. В. В. Докучаєва, а в 2002 р. надано статус національного.
У складі агроуніверситету шість факультетів; 32 кафедри; 
Університет визнано акредитованим за статусом вищого закладу освіти IV рівня. Молодь, що вступає до університету за освітнім рівнем «Бакалавр», навчається за спеціальностями: 
Підготовка магістрів здійснюється за такими спеціальностями: 
Адреса університету:
62483, Харківська обл., Харківський р-н, п/в «"Докучаєвське -2"», навчальне містечко ХНАУ. Проїзд від станції метро «Індустріальна» автобусами № 200 до кінцевої зупинки., №186 до зупинки Агроуніверситет. 
Приймальна комісія працює з 8.00 до 16.30 (корпус 1, кімн.103). Вихідні дні — субота і неділя. Телефон
для довідок 99-74-01.
Спеціалізовані Вчені ради для захисту кандидатських дисертацій:
В 1959-69 роках ректором був Грінченко Олександр Маркович.
У 2007–2009 роках ректором був Булигін Сергій Юрійович.
2009 року ректором призначено декана механіко-технологічного факультету Харківського національного технічного університету сільського господарства ім. Петра Василенка, доктора технічних наук, професора Валерія Івановича Пастухова.
27 лютого 2010 р. колективу вишу представлений новий ректор — Пузік Володимир Кузьмич — перший проректор, доктор сільськогосподарських наук, професор, член-кореспондент Української аграрної академії наук.
Перший проректор — Сафронська Ірина Михайлівна
Проректор з навчально-виховної роботи — Кирюхін Сергій Олександрович
Проректор з науково-педагогічної роботи — Петров Вадим Миколайович
Проректор з адміністративно-господарчої роботи — Малюгов Віктор Анатолійович
Контингент студентів — 5400 осіб, у тому числі денна форма навчання — 2600 осіб, заочна — 2800.
Університет — єдиний вищий навчальний заклад, який готує кадри зі спеціальності «Селекція та генетика сільськогосподарських культур».
Бібліотека заснована у 1816 році, фонд налічував 250 творів друку. На сьогодні в фондах зберігається понад 600 тис. творів друку, із них 22 тис. зарубіжної літератури, виданої 11 мовами світу. Крім книг і періодичних видань зберігаються дисертації та автореферати (близько 8 тис. томів). Система бібліографічного обслуговування: 8 читальних залів на 400 місць, 4 абонементи. Щорічно послугами бібліотек користується близько 22 тис. читачів.

Харківський академічний театр музичної комедії — найстарший український театр музичної комедії, створений у Харкові 15 липня 1929 року, під назвою Перша державна українська музична комедія.
Для колективу театру виділили будівлю театру-цирку «Мусурі», на той час він був найбільшим театром-цирком в світі і вміщував 5750 глядачів.
З 1 квітня 1987 року колектив театру працює в Будинку Культури «Харчовик».
Перший театральний сезон розпочав 1 листопада 1929 року прем'єрою «осучасненої» оперети Жака Оффенбаха «Орфей у пеклі».
Його відкриття урочисто відзначилося як велика перемога українізаційного курсу в державному маштабі.
Лідерами нового колективу стали учні українського режисера-реформатора Леся Курбаса — Борис Балабан (художній керівник), Януарій Бортник (режисер), Богдан Крижанівський (головний диригент) та письменник Остап Вишня і композитор та диригент Олексій Рябов. Вони відкрили в театрі «творчу лабораторію української музичної комедії» по створенню нового сучасного репертуару. Пошук нових мелодій, сучасних героїв та їх історій призвів до того, що спеціально для театру написали на поставили понад 60 вистав. Серед них такі перлини музичної комедії, як «Весілля в Малинівці», «Сорочинський ярмарок», Майська ніч".
Почавши з класики, під впливом школи Л. Курбаса в експериментальному стилі поставлені — «Орфей у пеклі» Ж. Оффенбаха, «Запорожець за Дунаєм» С. Гулака-Артемовського, «Циганський барон» Й. Штрауса.
Під час Другої світової війни концерти і вистави театру проходили на сценах Узбекистану, Киргизстану, Туркменістану. І в цей час харків'яни продовжували творчі експерименти, в результаті яких на матеріалі узбецького фольклору спеціально для харківських артистів написана дотепна музична комедія «Ходжа Насреддін».
В 1945 році колектив театру повернувся до Харкова. У повоєнні роки артистам аплодували в Середній Азії, Прибалтиці і на Кавказі. Глядачі з цікавістю співпереживали героям вистав «Дочка фельдмаршала», «Гурій Львович Сінічкін», "Дівочого переполоху, «Вія», «Сватання на Гончарівці». Найбільш значною віхою в розвитку театру стала зустріч з новаторською драматургією Володимира Маяковського феєрічною музичною комедією «Клоп».
Серед найкращих вистав: «Весілля на Малинівці» О. Рябова (головну роль Ганнусі виконувала Ю. Россіна), «Амурський гість» Д. Клебанова та В. Нахабіна, «Паливода» С. Жданова, «Зоряні ночі» К. Бенца, «Пальмовий острів» Г. Фінаровського, «На світанку» О. Сандлера.
Режисерами працювали М. Авах, Я. Бортник, Б. Балабан; диригенти: Б. Крижанівський, Б. Чебоксаров, балетмейстер та хормейстер В. Верховинець, солісти: В. Новинська, Д. Пономаренко, Л. Івашутич, Г. Рафальський та ін. Як гастролери в 20-их pp. виступали Йосип та Софія Стадники.
У 1970-1980 роки художнє керівництво театру звернулося до класики світової літератури, а в рецензіях все частіше звучало слово «вперше». І в рамках творчого пошуку на сцені йшли вистави за творами Теодора Драйзера («Сестра Керрі»), Гі де Мопасана («Милий друг»), Томаса Мана («Монарх, Блудниця і Чернець»).
На початку 1980-х режисер Олександр Барсегян поставив мюзикл Раймонда Паулса «Сестра Керрі». В цій виставі вперше на сцені музичної комедії з'явилися риси трагедії, з її філософською проблематикою.
«Феноменом сучасного танцювального мистецтва» назвали критики вистави у постановці балетмейстера Авнуна Якубова — хореографічні мініатюри «Ритм-балет» і балет-казку «Бембі».
У 1986 році колектив Харківського театру музичної комедії знову потряс театральну громадськість країни — постановкою рок-опери «Юнона» і «Авось», з живим звучанням оркестру. А в 1993 році поставили рок-оперу Ендрю Ллойда Веббера «Іісіс Христос-суперзірка». Успіху вистав сприяли новаторські знахідки художнього керівника Юрія Старченко, головного диригента Шаліко Палтаджана та балетмейстера Авнуна Якубова.
Початок XXI століття колектив театру зустрів в пошуку нових інтерпретацій класики: режисер Аркадій Клейн разом з диригентом Ярославом Сорочуком, балетмейстером Іриною Клепіковою, ставлять культовий мюзикл Фредеріка Лоу «Моя прекрасна леді». А до 200-річчя з дня народження видатного українського письменника Миколи Гоголя поставили музичну комедію «Сорочинський ярмарок» О. Рябова.
Своє 80-річчя колектив театру відзначив масштабним гала-концертом. У харківському Художньому музеї відкрилася виставка «Подорож у театральному просторі». В експозиції виставки: ескізи костюмів і макети декорацій, костюми до вистав, афіші над якими працювали художники театру в різні роки. Різноманітні за стилістикою та технікою виконання роботи художників показують еволюцію розвитку театрального мистецтва. Особливим доповненням виставки стали фотографії та рецензії про творчість колективу театру в різні роки. Після цієї події, у фойє театру відкрилася художня галерея «Погляд».
Новий виток розвитку театру пов'язаний з роботою Ігоря Коваля, який не тільки є директором театру, а й режисером-постановником музичної казки «Обережно! Чарівний ліс» та оперети «Прекрасна Галатея».
Режисер театру Олександр Драчов вперше на сцені театру поставив репертуарні гала-концерти «Всі секрети оперети», «Віват, Кальман», ревю для дітей «В гостях- у казки».
З 2010 року вистави Валентини Подорлової — музична комедія «Бабин бунт» та оперета «Циганський барон» — стали культурними подіями у Харкові.
Успішно пройшли прем'єри режисера Олексія Серьогіна — музична комедія «Авантюристи» та музична вистава для дітей «Вождь червоношкірих».
У репертуарі театру вистави для дорослих і дітей — найкращі зразки оперети, мюзиклу, музичної комедії, рок-опери та незвичайні бенефіси і яскраві концерти, які йдуть російською та українською мовами.
Ведеться робота по підготовці до випуску книги про історію Харківського академічного театру музичної комедії.
Колектив театру музичної комедії надає великого значення популяризації мистецтва серед підростаючого покоління. Сьогодні колектив Харківського академічного театру музичної комедії — це театрально-музичний осередок, на базі якого працюють — Оперна студія Харківського національного університету мистецтв імені І. П. Котляревського та дитяча театральна студія «Арісто».
Категорія .

«Харківський тракторний завод» (ХТЗ) — найбільше в Україні та країнах СНД підприємство з виробництва уніфікованих гусеничних і колісних сільськогосподарських тракторів загального призначення.
На сьогодні продукція ХТЗ представлена широкою гамою тракторів потужністю від 35 до 190 к.с. Це колісні та гусеничні трактори загального призначення, орно-просапні, трактори малої потужності, які агрегуються (поєднуються) з більш ніж 250 найменуваннями сільгосп-машин та знарядь.
Крім тракторів завод випускає дорожньо-будівельну та спецтехніку (на базі тракторів), гусеничні тягачі, гарячоштамповані заготівлі, складноріжучий інструмент і технологічне оснащення, лиття, товари народного споживання, запасні частини.
Вироблена заводом техніка використовується в сільському господарстві, житлокомунгоспі, будівництві, промисловому виробництві, для транспортування великих вантажів. Значна частина техніки йде на експорт.
Протягом 1927-1928 років за­води СРСР дали 1272 трактори, в продовж 1928-1929 років ви­дали «на гора» вже 3281. Цього було недостатньо, і потреби сільського господарства задо­вольнялись на ту пору, головним чином, за рахунок імпорту. Тому було переглянуто п'ятирічний план спорудження заводів сіль­ськогосподарського машино­будування і прийнято рішення про негайний початок зведення трьох промислових гігантів, ко­жен з яких випускав би щороку по 50 тисяч тракторів. Восени 1929 року Вища Рада Народного Господарства СРСР прийняла рішення про будівництво одного з тракторних заводів у Харкові. Для спорудження було визна­чено термін – п’ятнадцять міся­ців.
В Наказі по ВРНГ СРСР №455 від 23 грудня 1929 року відзнача­лося, що державному інституту з проектування металургійних заводів (Діпромезу) до 15 січня 1930 року треба закінчити роботи по складанню ескізного проекту Харківського тракторного заводу з випуску 50 тисяч тракторів на рік у дві зміни з урахуванням безперервного тижня. Модель трактору мала бути схожою з трактором «Катерпіллар», по­тужністю в 25-30 кінських сил. Всесоюзному автотракторному об’єднанню надавалося право вирішувати питання про доціль­ність залучення іноземної допо­моги при виконанні будівельних операцій, а також про запро­шення окремих зарубіжних спе­ціалістів для участі в пуску та налагодженні майбутніх заводів (малося на увазі Харківського та Челябінського тракторних заво­дів, а Сталінградський завод вже було збудовано до того часу). Згодом початкове промислове завдання було змінено: ХТЗ ви­пускатиме 50 тисяч тракторів СХТЗ 15-30. Цей трактор був розроблений на основі конструкції одного з найкращих тракторів того часу «Інтернаціонал 15/30» потуж­ністю 15-30 кінських сил, який випускався американською компанією «International Harvester».
11 січня 1930 року наказом по ВРНГ СРСР було призна­чено начальником управління «Південтракторобуду» М. Г. Мишкова. І в січні того же року делегація досвідчених інже­нерів виїхали до Німеччини та Сполучених Штатів за верста­тами, пресами, молотами, за катувальними машинами, конве­єрами.
Будівельний майданчик був відведений за 15 кілометрів від Харкова на магістралі Південних залізниць біля роз’їзду Лосеве. Територія будівництва займала загалом площу приблизно в 600 га, з яких на власне заводську територію (на північ від заліз­ниці) припадало близько 150 га, а решта площі була зайнята тимчасовими поселеннями для робітників і техперсоналу – 180 га (північно-західний и південно-східний кути майданчика), ад­міністративно-управлінськими закладами, складами і базами будматеріалів та обладнанням – близько 140 га (центральна час­тина, в майбутньому зелена зона соціалістичного містечка), квар­талами останнього - 130 га.
Після вибору майданчика були зроблені тахеометричні та нівелірувальні зйомки, закла­дена достатня кількість буриль­них свердловин, аби мати змогу судити про геологічну будову ґрунту, який на всій території майданчика оказався здебіль­шого однорідний: під чорноземом завтовшки один метр залягає по­тужна товща щільної глини, пе­ретята на глибині близько семи метрів піщаним шаром в 1,2-1,5 метра. Ґрунтові води залягають дуже глибоко. Були зібрані й ме­теорологічні та кліматичні дані за ряд років, перевірені й зважені. Будівельні роботи вели спеці­альні організації: будівництво – Індбуд; санітарно-технічні Укрсантехбуд і Промвентиляція, залізничні – Трансбуд, зовнішнє водопостачання і каналізацію – Водобуд; електротехнічні ро­боти – ВЕО; металеві конструк­ції – Монтажне бюро управління ХТЗ.
У січні 1930 року, як тільки було розбито будівельний май­данчик, почали заво­зити лісоматеріали для тимчасових спо­руд. Була потрібна велика кількість бу­дівельників різних професій та квалі­фікацій – орієнтовно до 12-15 тисяч осіб. На таку кількість осіб і були розраховані тимчасові споруди.
Всі тимчасові спо­руди ділилися на два селища: Північне – біля Промбуду, Південне – біля Житлобуду, цен­тральна частина – адміністративно-громадські заклади, матеріальні бази і транспорт. Північне та Південне поселення були роз­раховані на дванадцять тисяч робітників з відповідним техніч­ним персоналом. Селища скла­далися з бараків зі службами їдалень, продуктових і промис­лових магазинів, мережі ларьків і кіосків, поліклініки, лазні, пральні, перукарні та клубу. Загалом було збудовано допоміжних споруд: житлових бараків – 95, контор і конторок – 21, комунальних за­кладів – 65, адміністративно-громадських закладів – 14, магазинів та ларьків – 12, медичних закладів – 6, складів і комор – 34.
Через наявність на будівниц­тві кількох артілей для них були зведені селища з конюшнями, складами фуражу, водопроводом тощо. Також були підведені за­лізничні колії до складів і на діль­ниці. Частково були виконані ро­боти з викладенням шосе у сели­щах і на територіях Тракторобуду, спроектовано і майже завершене прокладання шосе для сполу­чення з Харковом. Було побудо­вано та обладнано кінний двір для гужового транспорту, авто гараж для грузовиків і тракторів.
Ще на самому початку підго­товчого періоду була передба­чена необхідність у цегельному заводі, який згодом було спо­руджено. Його продуктивність становила п’ять мільйонів штук цегли на місяць.
Вища Рада Народного Господарства країни в квітні 1930 року затвердила строки будівни­цтва ХТЗ. Рішення про побудову у Харкові тракторного заводу і затвердження остаточного за­вдання на проектування датува­лося 1930 роком, а пуск заводу і початок випуску продукції без­перервним потоком – 1 жовтня 1931 року.
Нестача часу і стислість підго­товчого періоду не дали можли­вості управлінню будівництвом організувати роботи в загально­прийнятій для них послідовності. Виходом зі становища була організація всіх видів будівельних і монтажних робіт одночасно. Методом для цього стало макси­мальне ущільнення робіт на пев­ному об’єкті за прискорених тем­пів проектування і виготовлення робочих креслень.
Стосовно промислового бу­дівництва, то в механоскладаль­ному цеху зведення залізобетон­ного каркасу і зовнішніх стін було завершене до настання морозів, опалубку знято. Приступили до встановлення металевих ліхта­рів і вкривання даху. Заготівля віконних хрестовин і дверей, здебільшого, теж була завершена. У грудні передбачалося забетону­вати всю залізобетонну підлогу цього корпусу поверхнею близько 50 тисяч квадратних метрів.
Ливарний цех являв собою критичне місце будівництва. Бетонні роботи не були завер­шені до початку морозів, тому що пізно надійшли креслення.
Каркас ковальського цеху був металевим. Встановлення його затяглося до березня. Закладали тільки фундаменти під молоти та інші механізми. Загалом було забетоновано близько 30 фунда­ментів.
Спорудження ремонтно-ме­ханічного цеху, заводоуправ­ління та навчального комбінату будівельники завершили в грудні 1930 року.
13 грудня 1930 року дирек­тором Тракторобуду назна­чили Пантелеймона Івановича Свистуна, який 30 вересня 1931 року став першим директором ХТЗ.
У січні 1931 року продовжу­валося спорудження об’єктів ви­робничого призначення та житлового будівництва ХТЗ. Особлива увага приділялася ковальському та ливарному цехам.
За великих морозів у січні-лютому знаменита на Тракторобуді бригада «залізного виконроба» Д. О. Мельникова показувала зразки трудового героїзму. Це значною мірою посприяло сво­єчасній здачі обладнання під монтаж. Тракторобуд став куз­нею знаних на весь світ трудових рекордів, сподвижниками і авто­рами яких були бригади мулярів П. І. Кушнарьова, А. І. Мікуніса, бетонників Г. В. Марусіна, П. І. Мовлєва, І. Д. Сидоренко, В. І. Радкевича.
Серед тих, хто, не покладаючи рук, не рахуючись з втомою і часом працював на будівництві – воїни Червонопрапорної диві­зії під командуванням комдива М. Ф. Лукіна. За свою роботу на будівництві вона першою серед військових з'єднань була вшано­вана орденом Леніна.
Треба віддати на­лежне професійним знанням і чесному ставленню до справи на Тракторобуді іно­земним спеціаліс­там, які здійснювали інженерний нагляд за перебігом будів­ництва і допомагали у розв’язанні невід­кладних проблем. Очолював їх амери­канський інженер, завідувач будівного відділу будівництва заводу Л. Сваджіан, якого нагородили орденом Леніна.
21 вересня 1931 року колектив ХТЗ рапортував про готовність до пуску заводу-велетня, який був збудований і змонтований за п'ятнадцять мі­сяців.
1 жовтня 1931 року відбувся мітинг з нагоди пуску заводу. Незважаючи на великий дощ, холодний вітер, трибуну біля кор­пусів заводу оточило 25 тисяч робітників будови, делегації всіх харківських заводів, колгоспів, заводів інших міст. На трибуні були члени ЦК КП(б)У та уряду: Косіор, Петровський, Строганов, Терехов, Чернявський, Сухомлин, Сербиченко, Дубовий, Свистун, Потапенко, поети Дем’ян Бєдний та А. Безименський та інші. На окремий трибуні консули чужо­земних держав. 
З літака у тисячах примірни­ків над мітингом розкидані лис­тівки з віршами Безименського. Директор заводу П.І. Свистун в своєму рапорті розповів про те, як зводився тракторний, як героїзм та самовідданість до­лали всі перешкоди. В 13 годин 5 хвилин червона стрічка була розрізана Г. І. Петровським, і під оркестрові звуки та бурхливі крики зійшов з конвеєра первісток українського тракторобудування СХТЗ 15-30. Трактор був яскраво-червоного кольору, за кермом сиділа Маруся Бугайова, одна з ударниць Тракторобуду. Через 10 хвилин пішов другий трактор, потім третій і так перші десять тракторів.
Перші випробування трактора пройшли в Андріївській комуні «Надія».
В жовтні випустили 50 машин, листопаді – 381, в грудні – 863, всього за три місяці першого року існування заводу було здано 977 тракторів. Робота в ці місяці була періодом боротьби з «дитячими хворобами» пускової стадії.
Наступним результатом роботи харківських тракторобудівників стала машина СХТЗ-НАТІ ІТА, яка випускалась з 1937 по 1949 рік. При розробці за основу була взята конструкція Сталінградського тракторного заводу і НАТІ. Про що говорять літери в назві. Потужність цього трактора становила 52 кінських сили, тобто вдвічі більше, ніж у колісних, які мали двигун потужністю 30 к.с. Ця гусенична машина витрачала менше пального для обробітку одного гектара на 25 відсотків ніж її попередники. Безсумнівною перевагою нового гусеничного трактора була можливість використовувати його в найрізноманітніших природних умовах, у всіх місцях де потрібна була висока прохідність. Також ця машина випускалась під час евакуації в роки воєнного лихоліття в місті Рубцовську Алтайського краю, де завдяки харківським тракторобудівникам пізніше з'явився Алтайський тракторний завод.
Тієї ж пори були створені експериментальні тракторні дизель-двигуни, які працювали на солярному маслі. Випробування засвідчили: якщо трактор зі звичайним гасовим двигуном витрачав на одну кінську силу 315 — 320 грамів гасу, то дизель-двигун — тільки 210 грамів солярки — продукту більш дешевого, ніж гас.
28 грудня 1949 Харківський тракторний завод розпочав випуск нових малолітражних тракторів «ХТЗ-7».
З 1949 року відроджений з руїн ХТЗ перейшов до випуску дизельного трактора ДТ-54, що здобув заслужену славу безвідмовного трудівника на хлібних ланах всіх регіонів СРСР. 29 вересня 1954-го року з головного конвеєра Харківського тракторного заводу зійшов 100-тисячний дизельний трактор ДТ-54. Відомі далеко за межами України та СРСР машини під маркою ХТЗ-ДТ-14, ДТ-20, Т-25 були широко затребувані на всіх п'яти континентах планети, через що завод здобув почесну міжнародну нагороду «Золотий Меркурій». Зокрема для випуску таких машин в Індії був спеціально збудований тракторний завод. В четвертому кварталі 1955 року ХТЗ перейшов на випуск дизельного трактора ДТ-14. Прообразом цієї машини служив ХТЗ-7, лише з тією різницею, що на нову машину встановлювався дизельний двигун потужністю 14 кінських сил.
В той же час впродовж 1948 — 1950 років було створено легкий артилерійський тягач (АТЛ), а в 1953 — 1954 рр. ХТЗ випустив дослідну партію цих машин. Одночасно підприємство займалося створенням електротрактора ХТЗ-12. Усього таких машин було виготовлено 32. Вони працювали в різних господарствах країни, однак себе не виправдали. Згодом завод припинив їх виробництво.
Паралельно на заводі створювалась нова модель трактора на базі машини ДТ-54 під назвою Т-75. Її потужність зросла до 75 кінських сил. Перші три трактори Т-75 зійшли з конвеєра для відправки на державні випробування в травні 1960 року. А 29 вересня 1960 року без зупинки виробництва Харківський тракторний завод перейшов на серійний випуск гусеничних тракторів Т-75 які замінили вже застарілі ДТ-54. В 1961 році, виконуючи вказівку з центру ХТЗ розпочав підготовчі роботи з метою заміни виробництва Т-75 на новий трактор Т-74 з дизелем СМД-14, який мав виготовлятися на місцевому заводі «Серп і молот». Через рік завод перейшов на випуск Т-74, припинивши виробництво Т-75.
Одночасно Харківському тракторному заводу доручили створити трактор потужністю 130 кінських сил.
І вже наприкінці липня 1961 року на полях колгоспу імені Орджонікідзе Лозівського району з'явився новий колісний трактор, який виконував глибоку оранку п'яти-корпусним плугом зі швидкістю 9 кілометрів на годину, це був Т-125.
19 жовтня 1964 року «Вища рада народного господарства СРСР» прийняла постанову № 98, якою передбачалося створення потужностей з випуску Т-125 та уніфікованих з ним гусеничних тракторів. Цією постановою передбачалася реконструкція Харківського тракторного заводу зі спорудженням окремих нових об'єктів на території заводу.
З 1966 року розпочалось виробництво трактора Т-125, а також його модифікацій: КТ-125 — тягача із землерийним обладнанням, яке виготовляв Київський завод «Буддормаш», Т-127 — трелювального трактора. Разом з тим в 1965 році було затверджене технічне завдання на проектування гусеничного трактора Т-150, яке передбачало створення модифікацій тракторів, у тому числі колісних. Технічний проект був схвалений науково-технічними радами галузі та НАТІ в січні-лютому 1967 року.
В той же час в 1967 році з конвеєра ХТЗ зійшов мільйонний трактор — Т-74 модернізована модель ДТ-54.
У 70-ті роки завод, провівши без зупинки виробництва корінну реконструкцію, успішно перейшов на випуск тракторів класу «3 тонни» трактора Т-150 в гусеничному і колісному виконанні. Цікаво що у листопаді 1979 року відбулися випробування трактора Т-150К на випробній станції університету штату Небраска в США. Порівняння результатів випробувань тракторів Т-150К і тракторів-аналогів, проведених на цій станції за шести-бальною системою засвідчило, що Т-150К за своїм технічним рівнем переважає всі інші аналоги.
З 1985 року в різних районах Харківщини проводилися випробування тракторів ХТЗ-200 та ХТЗ-180 На машинах були встановлені двигуни СМД потужністю 180 кінських сил.
Продуктивність ХТЗ-200 виявилася на 50 відсотків більшою, ніж у Т-150, а зниження витрати пального — до 21 відсотка. Крім того, за рахунок зменшення динаміки повороту знизилася навантаженість елементів трансмісії.
У 1994 році завод перетворений у відкрите акціонерне товариство «Харківський тракторний завод ім. С. Орджонікідзе».
У 2000 році була створена нова «серія 160» потужних інтегральних орно-просапних тракторів, призначених для сільськогосподарських робіт із оброблення та збирання цукрового буряка, кукурудзи, соняшника, картоплі, гречки, сої та інших просапних культур. У порівнянні з тракторами МТЗ-80 і Т-70 їхня продуктивність зросла в 2-2,5 рази.
Міжнародним «Бюро Верітас» було сертифіковано систему якості виробництва згаданих тракторів згідно зі стандартами ISO 9001, до речі майже всі трактори ХТЗ мають сертифікат відповідності у системі сертифікації УкрСЕПРО та Росії ГОСТ.
Для робіт у сільському та комунальному господарствах, для транспортування вантажів у промисловості та будівництві були створені трактори серій 30 та 50.
За 75 років роботи в цехах підприємства було виготовлено близько трьох мільйонів тракторів. Серед усіх тракторних заводів колишнього СРСР ХТЗ — єдиний завод з воріт якого виходили моделі всіх існуючих класів — від маленьких садово-городніх потужністю 8 кінських сил і до надпотужних 190 сильних гусеничних і колісних тягачів.
Нині досвідчений колектив робітників і фахівців ХТЗ розвиває й дбайливо підтримує в робочому стані потужну виробничу базу з випуску сучасних машин підвищеного технічного рівня.
Серед них колісні трактори загального призначення: ХТЗ-17221 (з каркасною кабіною) і ХТЗ-17222 (з метало-пластиковою обшивкою нового дизайну), Т-150-К-09 (машина, широко відома своєю універсальністю та економічністю). Трактори оснащені надійними дизелями Ярославського моторного заводу. Відповідають всім вимогам сільських трудівників (особливо на буряковій ниві), найуспішнішою стала модель орно-просапного трактора ХТЗ-16131 з двигуном Deutz.
Популярним в сільському господарстві і в промисловості залишається маневрений колісний навантажувач ХТЗ-156. Завод продовжує випускати гусеничні трактори — найвідоміший і найбільш широко застосований з них ХТЗ-150-05-09, а також нову модернізовану машину ХТЗ-181. З 2007 р. продуктова лінійка «ХТЗ» була вперше розширена дорожньо-будівельним бульдозером ТС-10. Перша партія машин цієї серії продана на підприємства Білорусі, Росії та України.
На сьогоднішній день все більше значення набуває не тільки виробництво нових моделей тракторів, а й їхній подальший супровід — перед-продажне, гарантійне та сервісне обслуговування — у 2005 році в Україні заводом була створена дилерська мережа. У 2013 році згідно рейтингу провідних підприємств високотехнологічного машинобудування України за рівнем управлінських інновацій ХТЗ посів шістнадцяте місце.
17 жовтня 2013 року стало відомо, що підприємство припиняє роботу з 18 жовтня з відправкою співробітників у неоплачувану відпуску через припинення оформлення митних декларацій Харківською митницею Міністерства доходів і зборів України 7-ми російських підприємств, які поставляють Харківському тракторному заводу комплектуючі та матеріали для виробництва тракторів.
У ніч з 10 на 11 квітня 2015 року був знесений пам'ятник члену Політбюро ЦК ВКП(б) Серго Орджонікідзе, що стояв перед будівлею головного заводоуправління. 11 квітня Харківський тракторний завод офіційно відреагував на це так: «"…фашистські нелюди плюнули в історію України та в душі працівників Харківського тракторного заводу імені Серго Орджонікідзе. Вночі вандали та варвари в масках знесли пам'ятник Серго Орджонікідзе… Цим актом бандити, під покровом темряви не тільки завдали образи та зламали власність трьохтисячного колективу заводу, а й образили більше 25 тисяч ветеранів-заводчан…"»
У липні 2015 року стало відомо, що Харківський тракторений завод на міжнародному форумі «Agroport-2015», який відбудеться у жовтні 2015 року, презентує новий гусеничний трактор «Квадротек», що має нову гідротрансмісію та на 70 % складається із деталей українського виброництва, а також робить мінімальний тиск на ґрунт і дає можливість замінити гусеничний хід на колесний. У розробці нового трактора брав участь Національний технічний університет «Харківський політехнічний інститут». Крім того, ХТЗ уклало угоду із компанією «Volvo Penta» щодо комплектації її двигунами харківських тракторів, оскільки шведські двигуни екологічні, а трактори Volvo мають попит в Африці. Цими двигунами будуть комплексуватися трактори для українського та закордонного ринків, а для Росії трактори «ХТЗ» будуть оснащені двигунами «ЯМЗ».
У грудні 2015 року ХТЗ випустив партію з 10 електротракторів. Трактор коштує 15 тис. дол. Його потужність 35 к.с., що дозволяє йому рухати причепи масою до 2 т зі швидкістю 40 км/год.
Через правові перешкоди завод простоював із березня 2016 року до січня 2017 року, внаслідок чого без роботи залишалися понад 2,5 тис. співробітників підприємства.
До 2007 року основним акціонером ХТЗ був харківський бізнесмен, співвласник групи DCH Олександр Ярославський. Потім завод перебував у власності групи ГАЗ, яка належить російському мільярдерові Олегу Дерипасці, співвласнику групи «Базовий Елемент». З квітня 2016 року акціонером та інвестором підприємства знову став Олександр Ярославський.
Згідно з офіційними даними, на сьогодні всі попередні та теперішні власники підприємства не змогли зробити з машинобудівного гіганта бодай беззбиткове виробництво. Це в першу чергу пояснюється нездатністю перелаштуватися з планово-адміністративної економіки до ринкової, та непрозорістю і незбалансованістю української державної економічної політики щодо захисту власних підприємств та їх кадрів, а не окремих власників, коли «левова частка» прибутку виводиться власниками за межі підприємства та вимивається в економіки інших країн.

Ха́рківський худо́жній інститу́т — вища мистецька школа, заснована 1927–1928 з мистецькою промисловою школою при ній, як наступник Харківського художнього технікуму образотворчого мистецтва (з 1921), створеного на базі Художньої школи та її попередника Харківської малювальної школи. 1934 знову деградований до художнього технікуму. У 1942–1944 роках під час Другої світової війни працював у Самарканді; щойно 1945 повернено йому назву і статус вищої мистецької школи. Мав три факультети:
Готував малярів, графіків, скульпторів і (до 1934) архітекторів.
1963 Харківський художній інститут ліквідовано вдруге і на його базі створено Харківський художньо-промисловий інститут.
Маляри
Графіки
Скульптори
Архітектори
Мистецтвознавці

Ха́рківський худо́жній музе́й — художній музей (один з найбільших в Україні) в місті Харкові, значне зібрання творів образотворчого і ужиткового мистецтва України, Росії та західних країн.
Харківський художній музей розташований за адресою: "вул. Жон Мироносиць, 11, м. Харків (Україна)". Міститься в колишньому маєтку промисловця-мільйонера Ігнатищева (до Жовтневого перевороту 1917 року володів Іванівським пивзаводом) — будівля зводилась як житлове приміщення (для однієї родини) 1912 року за проектом академіка архітектури А. М. Бекетова в стилі класицизм з елементами бароко і модерну.
Харківський художній музей створений 1920 року, існував під різними назвами: спочатку Церк.-Іст. Музей, основою якого були колекції Харківського і Волинського єпархіальних сховищ старожитностей та Харківського університету.
Музей поповнено церк. цінностями, зібраними по церквах і монастирях Харкова й околиць під час реєстрації іст. пам яток.
З 1922 Музей діяв під назвою Музею Укр. Мистецтва. Тоді мав 3 відділи: малярський, (стінопис кн. доби, зб. ікон 16 — 19 вв., портрети, нар. картини, малярство з 19 ст. до сучасности); відділ скульптури; архітектурний. 1931 з
музею вилучено твори образотворчого мистецтва й створено Нац. укр. картинну ґалерію; у 1930-их pp. Музей не був відкритий для публіки. 1944 почав діяти як Музей Укр. Мистецтва, 1949—1965 під назвою Держ. Музей Образотворчого Мистецтва, згодом Х. Х. М.
Експозиція Х. Х. М. займає 25 заль, складена з відділів дорев. укр. і рос., сов., закордонного і декоративно-прикладного мистецтва.
Твори визначних українських майстрів: В.Боровиковського, Д.Левицького, А.Лосенка, І. Айвазовського, М.Ярошенка та ін. експонуються у відділі рос. мистецтва.
В укр. відділі значне місце займає зб. творів С.Васильківського, картини П.Мартиновича, П.Левченка, М.Беркоса, Д.Безперчого, М.Ткаченка, Т.Шевченка (автопортрет).
Окрему кімнату приділено І. Рєпіну (варіант картини «Запорожці пишуть листа …»).
У відділі радянського мистецтва експонуються всуміш укр. і рос. мистці; з укр. помітніші твори М.Самокиша, М.Бурачека, О.Сластіона, Ф.Кричевського, О.Мурашка, М.Дерегуса, І.Їжакевича, Ю.Нарбута, М.Пимоненка, Т.Яблонської, М. Федорова та ін.
Під час війни музей був частково пошкоджений.
У 1980-х pоках у фондах мав близько 20 000 творів митців.
Харківський художній музей влаштовує індивідуальні, тематичні та пересувні виставки.

Харківська державна академія дизайну і мистецтв — державний вищий навчальний заклад IV рівня акредитації, підпорядкований Міністерству освіти і науки України та розташований у Харкові.
У 1768 при Харківському колегіумі (попереднику Харківського університету) були відкриті так називані «прибавочні» класи, серед них — клас малювання. По суті, він став першою державною художньою школою в провінції, що почала працювати усього через 11 років після відкриття Санкт-петербургськой Академії мистецтв (1757) — єдиного у всій Російській імперії спеціального художнього навчального закладу.
У 1869 у Харкові відкрилася школа малювання М. Раєвській-Івановій як окремий навчальний заклад, що, з огляду на перетворення Харкова у великий промисловий центр, обрало художньо-промисловий напрямок. За 27 років діяльності в школі одержали художню освіту близько 900 учнів. З 1896 приватна школа М.Раєвській-Івановій була перетворена в міську художню школу.
У 1912 відбулося відкриття в Харкові художнього училища, підлеглого Санкт-петербургськой Академії мистецтв.
в 1921 відкритий Харківський художній технікум підвищеного типу, в 1927–1963 на його базі працював художній інститут, що в 1963 був реорганізований у Харківський художньо-промисловий інститут і перепрофільований на підготовку художників промислового профілю за двома спеціальностями.
В роки Великої Вітчизняної війни інститут був евакуйований у Самарканд. З 1989 при інституті відкрита аспірантура, з 2002 діє спеціалізована рада із захисту кандидатських дисертацій. У 1992 при інституті відкритий художній ліцей із дворічним терміном навчання, почали працювати курси вступающих на посаду, факультет підвищення кваліфікації дизайнерів.
У серпні 2001 Розпорядженням Кабінету Міністрів України № 364-р на базі інституту була створена Харківська державна академія дизайну і мистецтв.
У структурі академії діє Харківський художній ліцей, організований у 1992 р. У 2002 ліцей пройшов державне ліцензування (ліцензія серія АА № 251000 від 04.06.2002 за № 110) на право здійснення діяльності, пов'язаної з наданням послуг для одержання загальної середньої освіти понад державний стандарт за художньо-естетичним профілем.
У новітньому корпусі академії розміщено галерею-салон «Академія», відкриту 3 грудня 2002 р.
Спеціальність — «Образотворче та декоративно-прикладне мистецтво». Спеціалізації:
Спеціальність — «Дизайн». Спеціалізації:
Набір до аспірантури здійснюється за спеціальностями:
Спеціалізовані Вчені ради по захисту кандидатських дисертацій:
В 1972-85 роках ректором був Євген Павлович Єгоров.
Серед вихованців академії: 3 Народних художника (з них А. Константинопольський) і 2 Народних архітектори СРСР, 35 Народних художників України, Росії, Казахстану й Узбекистану, 50 Заслужених діячів мистецтва України, Росії, Азербайджану, Узбекистану, Татарстану (серед них Жердзицький Євген Федорович, 10 Заслужених художників країн СНД, 9 лауреатів Державних премій.
Бібліотечний фонд — 127 500 прим. Бібліотека має 2 читальні зали.

Ха́рківський червонозаво́дський держа́вний украї́нський драмати́чний теа́тр — театр, який діяв 1927—1933 у Червонозаводському районі Харкова.
Трупа складалася переважно з акторів Державного Драматичного Театру.
1927—1928 мист. керівник О. Загаров, з 1928 — В. Василько, режисер Л. Кліщеєв, декоратори Б. Косарів, Ю. Маґнер та ін.
В репертуарі зразки класики з перевагою драматургії а сов. тематикою (І. Микитенка, Я. Мамонтова, М. Ірчана, Л. Первомайського, І. Кочерги); ставив також «Розбійник Кармелюк» Л. Старицької-Черняхівської і «Гріх» В. Винниченка та амер. авторів: Є. О'Нейля «Любов під в'язами» і Дж. Лондона «Вовча зграя».
У складі акторів були: Є. Зарницька, М. Петлішенко, Л. Гаккебуш, В. Маслюченко, Г. Крижанівська-Галицька, Й. Маяк, М. Тагаїв, І. Твердохліб, А. Крамаренко, О. Горська, Ю. Розумовська та ін.
З 1928 В. Василько, за прикладом Л. Курбаса, заклав при театрі лабораторію акторської майстерности та режисури.
Оформленням тератру займалися «бойчукісти», зокрема Марія Юнак.
1933 Х. Ч. Д. У. Д. Т. розформовано (був критикований за конструктивізм) і основний склад переведено до м. Сталіного (нині Донецьк), де на його базі створено Сталінський державний український драматичний театр імені Артема.

Національний юридичний університет імені Ярослава Мудрого — державний вищий навчальний заклад IV рівня акредитації, розташований у Харкові.
Історія академії починається ще з XIX ст., коли 5 (17) листопада 1804 р. імператором Олександром І був створений Харківський імператорський університет, до складу якого входило відділення моральних та політичних наук. У 1835 р. це відділення перейменовано на юридичний факультет університету.
У 1920 р. за рішенням Уряду України юридичний факультет Харківського університету було включено до складу створеного на базі Харківського комерційного інституту Харківського інституту народного господарства.
У 1930 р. в ході реформи вищої освіти, на базі факультетів Інституту народного господарства були створені галузеві інститут, у тому числі Інститут радянського будівництва і права на базі правового факультету ХІНГ. У червні 1933 р. інститут перейменовано на Всеукраїнський комуністичний інститут радянського будівництва та права. З метою покращення справи підготовки кадрів-юристів його було у 1937 р. перетворено у Харківський юридичний інститут ім. Дзержинського.
Постановою Ради Міністрів України від 20 березня 1991 р. Харківський юридичний інститут реорганізовано в Українську юридичну академію.
Указом Президента України від 30 березня 1995 р. № 267 Академії надано статус національного самоврядного (автономного) державного вищого навчального закладу, а Указом від 4 листопада 1995 р.присвоєно ім'я Ярослава Мудрого. Пізніше поіменовано в Національну юридичну академію України імені Ярослава Мудрого.Указом Президента України № 457 від 21 червня 2001 р. «Питання Національної юридичної академії України ім. Ярослава Мудрого», ураховуючи визначну роль у підготовці фахівців для органів державної влади, правоохоронних органів, різних сфер юридичної практики, виходячи з необхідності збереження і дальшого розвитку сформованих в академії наукових шкіл їй надано додаткові права з затвердженням Статуту Кабінетом Міністрів України.
Розпорядженням Кабінету Міністрів України від 8 грудня 2010 р. N 2213-р Національна юридична академія України імені Ярослава Мудрого реорганізована шляхом перетворення її в Національний університет «Юридична академія України імені Ярослава Мудрого».
24 грудня 2010 року Президент України В. Ф. Янукович своїм указом підтримав пропозицію Кабінету Міністрів України щодо збереження статусу національного за університетом «Юридична академія України імені Ярослава Мудрого», що утворюється у зв'язку з реорганізацією Національної юридичної академії України імені Ярослава Мудрого.
4 грудня 2013 р. наказом Міністерства освіти і науки України № 1697 перейменовано в Національний юридичний університет імені Ярослава Мудрого.
Головний навчальний корпус площею 22,9 тис. м². по вул. Пушкінській, 77 було збудовано в 1893 р. за проектом архітектора О. М. Бекетова. У корпусі 26 кафедр, 8 лекційних залів, спортивний та актовий зали, 2 комп'ютерних зали, бібліотека з читальними залами, обладнаними комп'ютерними мережами, 2 зали вченої ради та адміністративні підрозділи університету.
Навчальний корпус кафедри криміналістики площею 3,3 тис. м², що містить 3 лекційних зали, 4 фотолабораторії, 2 комп'ютерних класи, Інтернет-студію, відеоцентр, музей та криміналістичний полігон, розташовано по вул. Пушкінської, 84. Ці навчальні корпусі є пам'ятниками архітектури.
Навчальний корпус по вул. Пушкінській 79/2 площею 2,7 тис. м² має 5 лекційних залів, аудиторії, комп'ютерний клас.
Для організації дозвілля та проведення занять з фізичної підготовки студентської молоді в 1996 р. побудовано сучасний спортивний комплекс по вул. Пушкінській, 104, площею 7,2 тис. м².
Комплекс має тренажерні зали, зал аеробіки, спортивний зал для проведення змагань по волейболу, басейн, сауни, стадіон. У 2000 р. побудовано навчальний корпус по вул. Пушкінській , 106 площею 11,7 тис. м². з актовими залом на 540 місць, залом засідань, 8 лекційними залами, 2 читальними залами, аудиторіями, зимовим садом.
У 1997 р. реконструйовано 16-поверховий навчальний корпус по вул. Динамівській, 4, площею 17,8 м², який налічує 6 лекційних залів,
10 лінгафонних класів, спортивні зали.
Навчальний корпус Кримського юридичного інституту загальною площею 4,4 тис. м² має 4 лекційні зали, аудиторії, актовий зал, бібліотеку, їдальню та спортивний майданчик.
Загальна площа навчального корпусу Полтавського юридичного інституту становить 13 917 м². В його приміщенні розташовані 6 лекційних залів, навчальні кабінети, аудиторія дистанційної освіти, два конференц-зали, два комп'ютерних класи, бібліотека з книгосховищем та читацьким залом, музей криміналістики, зал засідань та ін. В блоці «А» розташована їдальня з двома обідніми залами на 148 посадочних місць з буфетом. До будівлі навчального корпусу примикає 9-ти поверховий гуртожиток квартирного типу на 237 місць загальною площею 5607 м².
На сьогодні на балансі університету: 18 навчальних корпусів, 16 гуртожитків, Палац студентів, спортивні та культурно-розважальні центри, лікувально-оздоровчі комплекси та адміністративно-господарчі будівлі загальною площею 246 611,07 м², а саме:
Викладання, науково-дослідницьку та виховну роботу проводить 31 кафедра. Зараз структуру академії складають Інститут підготовки кадрів для органів прокуратури України, Інститут підготовки юридичних кадрів для СБУ, Інститут підвищення кваліфікації, Інститут підготовки кадрів для МВС, 7 факультетів денної форми навчання, 2 факультети заочної форми навчання, вечірній факультет та відокремлений структурний підрозділ: Полтавський юридичний інститут (Згідно наказу Президента України від 2011 р.)
Діють чотири спеціалізовані вчені ради із захисту докторських та кандидатських дисертацій з усіх юридичних спеціальностей.
Ректор — Тацій Василь Якович.
Завідувачі кафедр:
Університет займає передові позиції в юридичній освіті. Про це свідчать результати всеукраїнського рейтингу вузів «Компас», що враховують оцінку роботодавців і випускників, за якими наш університет залишається лідером серед юридичних навчальних закладів України. Університет нагороджено золотою медаллю ХІІІ міжнародної виставки навчальних закладів «Сучасна освіта в Україні-2010» у номінації «Інновації у впровадженні ІТ-технологій в освітній процес» за інноваційну розробку «Модерн-архітектура інформаційного освітнього середовища» (форсайт-проект); посів перше місце і нагороджений дипломом переможця конкурсу в номінації «Інноватика у вищій освіті» за інноваційну розробку «Семантичний інформаційно-освітній портал Національної юридичної Академії України імені Ярослава Мудрого» на міжнародній виставці-презентації «Інноватика в освіті України»; отримав Гран-прі «Лідер вищої освіти України» на міжнародній виставці «Сучасні навчальні заклади — 2010»; університет нагороджено золотою медаллю на XIV міжнародній виставці навчальних закладів «Сучасна освіта в Україні — 2011» у номінації «Впровадження нових форм організації навчально-виховного процесу у ВНЗ» та присуджено почесне звання «Лідер сучасної освіти».

Харківсько-Київське таємне товариство — підпільне товариство, що мало за мету боротися з царським самодержавством, засноване студентами Харківського університету в 1856 році. 
Серед членів товариства були Я. Бекман, М. Муравський, П. Єфименко, П. Завадський, Гаврило Стрижевський усіх бл. 40. Товариство розповсюджувало антирежимні листівки і рукописні журн. Чл. його закладали недільні школи серед робітників й утримували зв'язок з ін. підпільними гуртками. 1858 з ініціативи товариства відбулися студентські заворушення у Харкові, у висліді яких частину чл. його виключено з університету і вони переїхали до Києва, де заснували подібний гурток. 1859 Товариство мало понад 100 чл. 1860 відбулися нові арешти, і 1863 Х.-К. Т. Т. перестало існувати; деякі чл. увійшли до організації «Земля і Воля».

Харківщина — у широкому сенсі це разом усі території, яки в той чи інший період перебували в адміністративних утвореннях із центром в місті Харків. 
Харківщина — це назва адміністративно-територіальних одиниць, центром яких було місто Харків. 
Харківщина належала і належить до історико-географічного краю — Слобожанщина, частково займає Поорілля (Приорілля) та Полтавщину – суспільнокультурне й економічне життя яких зосереджується в Харкові.
Цікавий факт: до Харківщини у 1918—1920 роках входила Бєлгородщина (Білгородщина).

Павло́ Васи́льович Харла́мов (* 25 червня 1924, село Гахово, нині Медвєнського району Курської області Росії) — український учений у галузі механіки. Член-кореспондент АН УРСР (1965). Заслужений діяч науки УРСР (1983).
Учасник Великої Вітчизняної війни. 1952 року закінчив Московський університет.
Працював в період 1952—1959 років — у Донецькому індустріальному інституті (згодом — Донецький політехнічний інститут); в 1959—1965 роках — в Інституті гідродинаміки Сибірського відділення АН СРСР; від 1965 року — в Інституті прикладної математики та механіки АН УРСР (завідувач відділу). Одночасно у 1966—1970 роках — завідувач кафедри Донецького університету, від 1972 року — професор Донецького політехнічного інституту.
Основні напрямки діяльності: загальна механіка, прикладна математика, диференціальні рівняння. Дослідження Харламова стосуються аналітичної динаміки твердого тіла.
Нагороджений орденом Червоної Зірки (1946), орденом Вітчизняної війни першого ступеня (1985), медалями.

Хармандарьян Гурген Ованесович (1893–1938) — лікар-рентґенолог, інженер-електрик та діяч охорони здоров'я в Україні вірменського походження, член-кореспондент Всеукраїнської Академії Наук .
Закінчив медичний факультет Харківського університету (1917) та Харківський електротехнічний інститут (1932). 
З 1923 керівник Українського рентґено-радіологічного інституту в Харкові. Одночасно завідувач відділу транспортної медицини. З 1928 завідувач кафедри рентґенології Харківського медичного інституту. З початку 30-их pp. заступник Наркома охорони здоров'я УССР та головний державний санітарний інспектор УССР. 
Заснував в Україні низку онкологічних диспансерів та багато рентґенологічних кабінетів. Один з головних засновників журналу «Вопросы онкологии» та організатор І Всесоюзного з'їзду онкологів (Харків, 1931); Автор 46 наукових праць, присвячених головним чином рентґено-діягностиці та організації рентґенологічної допомоги населенню, у тому числі 2 монографії. 1937 заарештований, 1938 розстріляний органами НКВД. Після смерті Сталіна реабілітований.
{{Бібліоінформація}}

Дани́ло Ю́рійович Харов'ю́к (*, село Підзахаричі, нині Путильського району Чернівецької області — †) — український письменник.
1905 року закінчив Чернівецьку учительську семінарію. Учителював на Буковині.
1914 року Харов'юка мобілізували до армії. Під час війни захворів і помер.
Автор реалістичних оповідань із селянського життя: «Полагна» (1907), «Посліднє верем'є» (1908), «Ліцитація» (1911), «Смерть Сороканюкового Юри» (1913). Правдиво відобразив процес зубожіння буковинського селянства.
Твори Харов'юка передруковано у книзі «Письменники Буковини» (Київ, 1958).

Харци́зьк — місто (з 1938 року) обласного підпорядкування Донецької області. Населення: 59 тис. мешканців (2013). Засноване 1869 року. Заводи: трубний, сталедротово-канатний, машинобудівний, ливарний, металевих виробів, харчових концентратів. Металургійний технікум.
Чисельність наявного населення на 1 січня 2011 року — 60016 осіб. За 2010 рік чисельність наявного населення міста скоротилася на 594 особи.
Українську мову під час перепису 2001 року назвали рідною 16,3% населення.
Народжуваність — 7,8 на 1000 осіб, смертність — 17,6, природний приріст — −9,8, сальдо міграції негативне (-0,8 на 1000 осіб).
Історична динаміка чисельності населення (без населених пунктів, підпорядкованих міськраді)
Національний склад населення Харцизької міськради за переписом 2001 року
За даними перепису 2001 року населення міста становило 63672 особи, з них 16,05 % зазначили рідною мову українську, 82,72 %— російську, 0,23 %— циганську, 0,13 %— білоруську, 0,08 %— вірменську, 0,03 %— молдовську, 0,02 %— болгарську, 0,02 %— грецьку, німецьку та єврейську, а також польську мову.
Заснований у 1869 році як селище при станції, уведеній в дію на Курсько-Харківсько-Азовській залізниці. На місці сучасного міста ще в 1786 році була заснована слобода Харцизька, що належала генерал-майору Івану Іловайському.
Назва його походить від слова «харцизи» (розбійники) — так у XVI столітті називали турки й татари селян-утікачів і запорізьких козаків, що селись біля південних кордонів Московської держави. Місця їх поселень іменували «харцизькими». У 1883 році була проведена залізнична гілка на Макіївський рудник, а в 1884 році — на станцію Кринична та "Ясисівка" (сучасна Макіївка-Пасажирська), у 1898 році — на макіївський металургійний завод «Уніон».
У 60-х роках XIX століття поблизу станції почалася розробка кам'яного вугілля. У 1880-ті роки в пристанційному селищі було декілька десятків дворів і трактир. У 1897 році тут налічувалося 674 жителі, 53 двори. Росіян було 486 осіб, українців — 188. Уродженцями області Війська Донського були 99 чоловік, інших місцевостей — 575. Вихідцями із селян були 550 осіб, з міщан — 92, із дворян та духовенства — 13 осіб.
У 1895 році Харцизьке товариство Дебальцівського механічного заводу в Харцизьку побудувало котельно-механічний завод. У 1897 році побудовані майстерні Шліхта (сучасний машинобудівний завод). 
Під-час революції 1905—1907 в Харцизьку діяла місцева дружина, яка була утворена на початку грудня 1905. Для озброєння дружини з місцевих торговців примусово були зібрані кошти на загальну суму близько 800-1000 карбованців. Після розгрому повсталих у Горлівці 20 грудня 1905 до міста прибули козаки. Лідерів дружини було заарештовано і засуджено.
У 1910 році котельно-механічний завод став філією макіївського металургійного заводу, а в 1914 році — окремим підприємством Харцизький трубний завод. З 1914 року механічні майстерні об'єднані у 2 промислові підприємства — заводи «Фрессе» й «Рено» (у 1920 році об'єднані в завод «Ремруд», у 1928 році його перейменували в «Главармліт», сучасна назва — «Армлит»).
У квітні 1923 року Харцизьк став центром Зуєвського гірського району Юзівської округи. Чисельність населення селища тоді становила 3065 осіб, а в 1926 році — уже 5645 чоловік. У 1929 році утворена Харцизька волость, що об'єднала селища Харцизьк і Трубне, а також хутори Золотарьова, Майсак, Цецюри, Панасенко, Нове Життя та інші. У 1931 році населення Харцизька становило 8323 особи.
У 1940 році в ньому проживало вже 13 146 чоловік. У 1930–1938 роках Харцизький трубний завод називався заводом «Сталь», тоді ж там було налагоджено виробництво труб великого діаметра. У 1940 побудований сталедротово-канатний завод (зараз Харцизька філія ПАТ «ВО „Стальканат-Силур“» завод «Силур»). З 1930-х років працюють 2 великі колгоспи: «Граніт» та імені В. К. Блюхера.
1956 р. в місті заснований трест «Жовтеньвугілля»; Харцизьк став регіональним центром вугільної промисловості (не маючи жодної вугільної шахти). У 80-90-х роках XX століття керівництво окремими шахтами, а потім і цілим «Жовтеньвугіллям» було перенесене в сусідні вугільні міста: Кіровське, Жданівку, Шахтарськ. У 1962 році Харцизьк став містом обласного підпорядкування. У 70-х роках XX століття в місті побудований комплекс трубоелектрозварювального цеху на трубному заводі.
13 квітня 2014 року, на шостий день після проголошення «Донецької народної республіки», місто опинилось під контролем терористів. За повідомленням донецької журналістки у Харцизькій міськраді керують люди в камуфляжі з автоматами, які зняли з будівлі українські прапори і повісили прапор «Донецької народної республіки». На її думку:
Агентство Інтерфакс-Україна з посиланням на очевидця подій повідомило також, що ті сепаратисти, які перебувають у міськраді, діяли у змові з керівниками місцевих органів влади. За словами очевидця:
В той же час Громадське ТВ повідомило, що в самому Донецьку 12 квітня відбувся ланцюг єднання Сходу та Заходу України. Молоді донеччани співали український гімн, тримаючи в руках українські прапори, а всі водії, що проїздили поряд, підтримували їх сигналами своїх машин.
13 липня в небі над Харцизьком терористами було збито український військовий літак. 17 серпня 2014 року терористи з артилерії обстріляли місто; через потрапляння снарядів в будівлі почалися пожежі, мешканці переховувалися в підвалах.
14 листопада Харцизьк було внесено до переліку населених пунктів на Сході України, на яких тимчасово не діє українська влада
Основні місця відпочинку: парк ім. Чехова, площа ім. Леніна.
Центральні вулиці:
3 будівельно-монтажних управлінь, міськпобуткомбінат, автобаза. Понад 50% зайнятих у народному господарстві трудяться в промисловості.
Загальний обсяг реалізованої промислової продукції у відпускних цінах підприємств за 2008 рік склав 6952 млн грн.
Міськелектротранспорт: тролейбус (з 1982 року) — 3 маршрути:
Дохід бюджету міста в 2004 році склав 33 849,3 тис. гривень, з них перерахував до державного бюджету України 3 611,9 тис. гривень.
Експорт товарів у 2003 — 133,5 млн доларів США. Прямі іноземні інвестиції на 2003 рік — 15,2 млн доларів США. Обсяг вироблених послуг у 2003 році — 190,9 млн гривень. Коефіцієнт безробіття — 2,7%. Середньомісячна зарплата у 2003 році — 585 гривень.
Музей, музична, художня та спортивна школи, готелі «Силур» і «Трубники», 2 лікарні (650 ліжок, 200 лікарів, 400 медпрацівників), центр лімфохірургії, 9 шкіл (8300 учнів та 450 педагогів), металургійний технікум ДонНТУ, палац культури, палац піонерів, 2 ПТУ (900 учнів), спортивний клуб настільного тенісу — ЧЕМПІОН — (колишня ЗОШ № 23).
На території Харцизької міськради Донецької області на обліку перебуває 29 пам'яток історії та монументального мистецтва.
У місті народилися:

Василь Іванович Харцієв (1865 — 1937) - педагог, мовознавець і теоретик літератури.
Родом з Катеринослава; закінчив Харківський університет (1890) і викладав у середніх школах Харкова, Катеринослава й Єлисаветграда (Кіровограда).
У 1904 В.І. Харцієв почав працювати вчителем мови та словесності у Катеринославському комерційному училищі А. Синявського. Згодом він виконував обов'язки інспектора училища, проте через події у 1905 він не став інспектором училища.
У 1908 він заснував у Єлисаветграді громадське комерційне училище, у якому з серпня 1909 по 1918 був його директором.
З 1929 у Єлисаветському педагогічному інституті.
Харцієв В.І. зробив помітний внесок у філологію та педагогіку, був найкращим знавцем творчості О. Потебні, улюбленим його учнем.
Публікував статті з мовознавства, теорії літератури й методики викладання мов; головною його заслугою була публікація з не цілком упорядкованих рукописів праць О. Потебні (учнем якого він був), не виданих за його життя, зокрема третього тому «Из записок по русской грамматике» і популяризація поглядів Потебні. Огляд життя і праці X. подає В. Чернецький («Мовознавство», 1968, ч. 3.).
У навчально-виховному процесі в Єлисаветградському громадському комерційному училищі Харцієв активно використовував методику А. Синявського та засади західної «нової школи». Під його керівництвом училище стало визначним з середніх навчальних закладів України. При училищі у 1911 було відкрито вечірні, торгові класи для дорослих, а у 1913 – торгову школу з 3-річним курсом навчання. Ця школа готувала прикажчиків, конторників, бухгалтерів та інших. У цих класах вивчали загальну арифметику, бухгалтерію, комерційну арифметику, торгову кореспонденцію, німецьку та російську мови, каліграфію.
Педагогічні ідеї Харцієва внесли новизну в педагогічну практику. Він звертав велику увагу у навчальному процесі на розвиток особистості з врахуванням індивідуальних та вікових особливостей, утвердження свідомої дисципліни, самоосвіти. Процес навчання повинен бути системним та наочним, носити доступний характер. Учитель повинен бути компетентним фахівцем, який володіє знаннями з різних галузей наук. Він повинен пробуджувати в учня інтерес до наукової роботи. Для унаочнення навчання училище постійно поповнювалося посібниками, приладами та картинами. З учнями проводилися практичні заняття з природознавства, хімії, фізики, товарознавства. Здійснювалися весняні й осінні прогулянки за містом, екскурсії на заводи центральної й південної України.
Учні для літературно-музичних вечорів, які проводилися в училищі під наглядом педагогів, складали програми, самі вирішували фінансові справи, самі прибирали класи й коридори після заходів. Такі ж вечори влаштовувалися і для міської публіки. Програму концерту, що проходив після офіційної частини вечора, складали самі учні. Учні декламували вірші, серед яких були й твори Шевченка, Глібова, Руданського, Грінченка. В бібліотеку надходили газети та журналів, що вибиралися за допомогою анкетування учнів, з урахуванням їхніх побажань. Педагоги та учні приносили газети, які училище не передплачувало, зокрема і українську газету «Рада». Українську складову виховання Харцієв здійснював під впливом А. Синявського, активного учасника Катеринославської «Просвіти». 

Василь Іванович Харченко (1910, Кам'янка — 1971) — український радянський театральний режисер і педагог, народний артист УРСР.
Народився в 1910 році в місті Кам'янці (тепер Черкаської області). В 1933 році закінчив Київський музично-драматичний інститут імені М. Лисенка. Працював актором і режисером Українського драматичного театру імені М. Заньковецької в Запоріжжі, з 1944 року у Львові.
У 1947–1952 роках — мистецький керівник Львівського театру юного глядача, у 1952–1956 роках — головний режисер Львівського театру опери та балету, з 1957 року — головний режисер Київського театру музичної комедії. Одночасно професор і проректор Київського державного інституту театрального мистецтва імені І. Карпенка-Карого.
Помер у 1971 році. Похований в Києві на Байковому кладовищі (ділянка № 21).
Вистави: «Отелло» (В. Шекспіра), «Свіччине весілля» (І. Кочерги), «Мужицький посол» (Л. Смілянського), «Уріель-Акоста» (К. Гуцкова); опери — «Катерина» (М. Аркаса), «Тихий Дон» (І. Дзержинського) та інші.

Харчова́ промисло́вість Украї́ни включає в себе понад 40 різноманітних галузей виробництва: борошномельнокруп'яну, цукрову, спиртову, пивоварну, хлібопекарську, кондитерську, молочну, рибну, крохмально-мелясну, лікеро-горілчану, макаронну, м'ясну, олійно-жирову, виноробну, консервну, соляну, овочеву тощо. Крім харчосмакової продукції, Х.п. випускає добрива, комбікорми, тютюнові, косметичні вироби, мило тощо.
Харчова промисловість України — це тисячі великих, середніх і малих підприємств різної форми власності, які виробляють майже 20% від загального обсягу промислової продукції. Найбільша частина реалізованої продукції — це напої, м'ясні і молочні продукти, тютюнові вироби, хліб і хлібобулочні вироби, жири.
На сучасному етапі розвитку склалося важке економічне становище для всього народного господарства України, і особливо для харчової промисловості, оскільки ця галузь дуже залежить від інших галузей — машинобудівної, хімічної, нафтопереробної — і особливо від платоспроможності населення. Питома вага цієї галузі в структурі виробництва предметів споживання сягає 52,8%, у загальному обсязі промислової продукції — 16,3%, а продукції агропромислового комплексу — 33,5%. Продовольчі товари становлять 68,1% загального виробництва товарів народного споживання у відпускних цінах, 63% загального обсягу роздрібного товарообороту та 61,5% у структурі особистого споживання матеріальних благ населенням країни.
Серед інших країн світу Україна має найбільш сприятливий природний, людський, геополітичний і ресурсний потенціал для розвитку харчової промисловості, раціональне використання якого забезпечило б їй провідне місце на світовому й регіональних продовольчих ринках. Останнім часом розвиток харчової промисловості в Україні характеризується різким зниженням технологічного рівня виробництва, спрацюванням знарядь праці, скороченням обсягів і асортименту продукції, погіршенням її якості, затуханням інвестиційного та інноваційного процесів, витісненням вітчизняних харчових продуктів з внутрішнього й зовнішнього ринків продовольчих товарів, зменшенням обсягів надходження до бюджету та валютних надходжень у країну від експортних операцій галузі. Харчова промисловість — одна з провідних структуроформуючих галузей не лише агропромислового й промислового комплексів, а й усього народного господарства України. За кількістю зайнятих та за обсягом валової продукції харчова промисловість належить до найважливіших галузей господарства у більшості країн світу, і в Україні зокрема. Харчова промисловість має складну структуру. До її складу входить більше 20 галузей, що виробляють як готову продукцію, так і напівфабрикати. Провідними галузями харчової промисловості України є цукрова, м'ясна, молочна, олійно-жирова, плодоовочеконсервна, кондитерська, спиртова, виноробна, соляна. Основними чинниками розміщення галузей є чисельність і густота населення, сировинна база, форми організації виробництва, транспорт, об'єктивними — природні умови та науково-технічний прогрес. Основними факторами її розміщення вважаються сировинний та споживчий. Залежно від дії основних факторів галузі первинної переробки сільськогосподарської сировини поділяють на такі групи:
· орієнтуються на джерела сировини: цукрова, консервна, крохмале-патокова, олійна;
· тяжіють до місць споживання готової продукції: молочна, кондитерська;
· одночасно орієнтуються і на сировину, і на споживача: м'ясна, борошномельно-круп'яна.
Для розміщення харчової промисловості характерною є спеціалізація за стадіями технологічного циклу, коли перші з них наближені до сировини, а подальші — до споживання. Прикладом може служити овочеконсервна галузь: виробництво пульпи з томатів безпосередньо у сільськогосподарському районі та виготовлення з неї пасти, соків у центрі споживання. У виноробстві: первинне та повторне.
У харчовій промисловості України діє 2 000 підприємств. У розпорядженні підприємств галузі 17,4 тис. вантажних автомобілів, 3,4 тис. причепів і напівпричепів, проте більш як 15% із них перебувають у технічно несправному стані. Загальні по Україні втрати продукції харчової промисловості через це становлять понад 20%.
Зниження витрат по галузі та збереження якості продукції залежать від розвитку таро-пакувального господарства. А поки що розфасована продукція становить лише 25-30%, тоді як у країнах з розвиненою ринковою економікою — 80–90%. Тому невідкладним завданням має бути створення власної промислової і сировинної бази для виготовлення тари й упаковки на підприємствах України.
Понад 200 підприємств харчової промисловості стали партнерами іноземних фірм. Це співробітництво дало змогу освоїти новітні технології, придбати обладнання, потрібну сировину, випускати нові види продукції не нижче європейських стандартів.
За останні роки в харчовій промисловості намітилася тенденція до збільшення обсягу виробництва продукції. Так, за 1999 рік він зріс на 7,8%. Позитивно вплинули на стабілізацію галузі реструктуризація підприємств та їх адаптація до умов ринкової кон'юнктури.
До початку XIX ст. виробництво харчових продуктів існувало в Україні у вигляді кустарних промислів: млинарства, винокуріння, олійництва, видобутку солі, тютюнництва тощо. Як галузь фабричного виробництва харчова промисловість почала розвиватися у другій половині XIX століття; лише цукрова промисловість зародилася раніше, коли 1824 р. в с. Макошиному на Чернігівщині та в с. Трощині на Київщині побудовано перші цукрові заводи. Зростання міського населення, зокрема великих центрів споживання та будівництво залізниць сприяли розвитку промислового виробництва у млинарстві, олійництві, спирто-пивоварінні. 1913 року харчова промисловість вже була однією з найрозвинутіших галузей промисловості в Україні, що за кількістю великих (цензових) підприємств (51,7%) посідала перше, а за обсягом валової продукції ( у цінах 1926–27, або 36,2%) та кількістю робітників (169 000, або 45,7%) друге місце. У харчовій промисловості переважало невелике напівкустарне виробництво; з 150 000 харчових підприємств лише 1 635 належало до категорії великих (понад 100 робітників). У галузевій структурі панівне місце належало цукровій промисловості: на 203 цукроварнях України (84% від усіх заводів Російської імперії) працювали 130 000 робітників (75% усіх зайнятих у харчовій промисловості) і вироблялося 56,1% валової продукції в галузі; у цукровій промисловості виникла перша монополія в Україні та взагалі в імперії — синдикат цукрозаводчиків. Друге місце належало борошномельно-круп'яній (18,7% валової продукції в галузі). Менше розвинені були спиртова та горілчана, олійна, кондитерська, соляна й тютюнова галузі. Інші або перебували в зародковому стані у вигляді кустарних промислів (хлібопекарська, м'ясо-молочна), або взагалі не існували (маргаринова, харчоконцентратна, розлив мінеральних вод тощо). Станом на 1913 рік в асортименті харчових товарів українського виробництва нараховувалося понад 100 назв продуктів, вироблено цукру-піску (81,3% від загальноімперського показника), 15,9 млн дал спирту (28,8%), солі (53,6%), 30,3 млн. бляшанок (умовних) консерв (26,4%), що йшло на потреби не лише українського ринку, але й інших районів тодішньої держави; частина продукції експортувалася за кордон.
Після занепаду за першої світової війни й революції (у 1920 р. ледве 17% порівняно з 1913) харчова промисловість відновилася за непу. В 1926 році випущено продукції на (927 млн у 1913). 
За доби індустріалізації 1928 — 37 на реконструкцію старих та будівництво нових підприємств харчової промисловості було витрачено понад капіталовкладень. Разом з цим не тільки модернізовано наявні галузі харчової промисловості, але й створено нові (маслоробну, хлібопекарську, комбікормова, маргаринову та ін.) і сконцентровано виробництво: кількість підприємств зменшено до 69 100, в яких працювали 287 000 робітників (1940). 
Було побудовано 67 механізованих хлібозаводів, п'ять великих м'ясокомбінатів. У 1932 р. став до ладу Херсонський консервний завод проектною потужністю 128 млн. умовних банок на рік, що набагато перевищувало потужність усієї консервної промисловості дореволюційної Росії. У цукровій промисловості планом першої п'ятирічки передбачалося будівництво 11 нових підприємств. Але згодом виявилося, що сільське господарство не зможе забезпечити її сировиною. У довоєнний період було побудовано три цукрових заводи: Веселоподолянський, Лохвицький і Куп'янський .
На 1940 рік валова продукція харчової промисловості УРСР зросла порівняно з 1913 роком майже в 6 разів, проте частка в загальному обсязі промислової продукції зменшилася з 51,2% (1913) до 17,6% і зійшла на друге місце після машинобудування та металообробної промисловості. Питома вага цукрової промисловості знизилася до 14,2% усієї харчової промисловості (1913 — 56,1%), спиртової — до 2,1% (6,4%) при одночасному зростанні борошномельно-круп'яної до 23,6% (18,7%), хлібопекарської — 17,5% (1913 не було), м'ясної — до 11,4% (1913 не було) кондитерської — до 8% (2,9%) та консервної — до 3% (0,6%).
Зазнавши руїни за Другої світової війни, харчова промислоість в УРСР була відбудована тільки 1952 року. Наприкінці 50-их років постали нові галузі: виробництво молочних концентратів та безалкогольних напоїв. За останніх десятиліть харчова промисловість розвивалася в напрямку концентрації та модернізації виробництва на діючих та новозбудованих підприємствах. Лише за 1966–75 pp. введено в дію понад 140 і реконструйовано майже 730 заводів, організовано виробництво продуктів дитячого та дієтичного харчування, утворено харчокислотну, ферментну та комбікормову промисловість. Швидке зростання галузей, що переробляють продукцію тваринництва, спричинило зміну галузевої структури харчової промисловості; у 1975 році частка м'ясної промисловості в загальному випуску харчової продукції зросла до 23,5% (11,4% у 1940, 17% у 1963), молочної — до 12,8% (відповідно 3% і 10,6%), рибної — 4,2% (0,9% і 2,7%). Водночас знизилася роль цукрової, борошномельної, хлібопекарської та спиртової промисловості. В 1976 році харчова промисловість виробляла майже чверть ВВП в УРСР. Того року в УРСР діяло майже 2 540 державних підприємств, найбільші з них: цукрові комбінати у Лохвиці (найбільший в СРСР з потужністю 7 600 т виробництва на добу), цукрорафінадні заводи в Сумах і Одесі; м'ясокомбінати в Києві, Дніпропетровську, Харкові, Донецьку, молочні комбінати в Слов'янську, Запоріжжі, спиртові комбінати в Лохвиці й Андрушеві, консервні комбінати у Херсоні та Сімферополі, кондитерська фабрика «Світоч» у Львові та ім. К. Маркса в Києві тощо.
Підприємства харчової промисловості УРСР підпорядковувались союзно-республіканському міністерству харчової, м'ясної та молочної промисловості, рибного господарства, у складі яких утворені аграрно-промислові та виробничі об'єднання.
Харчова промисловість була розвинута в усіх районах УРСР, хоч і не рівномірно.
Цукрова промисловість зосереджувалась у бурякосійних областях, переважно у Вінницькій, Черкаській, Хмельницькій, Київській та Полтавській (48% виробництва цукру в Україні в 1977 році) областях; олійна  в Дніпропетровській, Одеській, Запорізькій, Харківській та Луганській областях (65%).
Підприємства інших галузей харчової промисловості розташовані переважно в місцях споживання.
Галузі харчової промисловості розміщувались нерівномірно, за винятком борошномельної промисловості, що була поширена у всіх районах України. Підприємства цукрової та спиртової промисловостей зосереджувалися переважно на Правобережжі, консервної — на півдні, пром. виробництва вина — на Одещині, в Криму та на Закарпатті; шахтне видобування солі — на Донбасі (Артемівськ, Слов'янськ), Передкарпатті та Закарпатті (Солотвино). Пивоварні, кондитерські та тютюнові фабрики розміщувалися головним чином у Києві, Львові, Харкові, Одесі, Миколаєві. Слабо розвинута була харчова промисловість у промислових осередках Донбасу та Придніпров'я.
Тісний зв’язок сільського господарства з природно-кліматичними умовами зумовлює зональний характер його спеціалізації. Так, у територіальній структурі сільського господарства України виділяються три зональні аграрні комплекси (зони): лісовий (поліський), лісостеповий, степовий; гірські регіони — Карпатський і Кримський, а також позазональні приміські території.
Поліський льоно-, картопле-, тваринницький комплекс займає 19% площі сільськогосподарських угідь країни. Він сформувався в межах Українського Полісся. Провідною галуззю є м’ясо-молочне скотарство (понад 25% м'яса і 20% молока в Україні). Найвища за товарністю галузь — льонарство, (95% льоноволокна), нижче — картоплярство (48% товарної картоплі). Крім того, тут виробляється понад 15% цукрового буряку, понад 6% товарного зерна, овочі (7%), а також свинина, м’ясо птахів, яйця, баранина та вовна.
Подальший розвиток поліського комплексу пов'язаний зі спеціалізацією на високоінтенсивному м’ясному і м’ясо-молочному скотарстві.
З цією метою розширюються площі зернобобових культур і багаторічних трав, створюються культурні пасовища. Спеціалізованими галузями тут стали хмелярство, звірівництво, мисливські господарства, а також розведення риби і водоплавних птахів у природних і штучних водоймах.
Лісостеповий буряко-, цукро-, тваринницько-зерновий комплекс займає 35% площі сільськогосподарських угідь України. Він сформувався в межах лісостепової природної зони.
Провідною галуззю є бурякосіяння (понад 70% бурякової сировини країни), яке успішно поєднується зі скотарством і хліборобством. Серед зернових культур основні — озима пшениця та кукурудза, менше значення мають ячмінь, жито, просо, гречка, горох, рис. Високотоварною галуззю є також м’ясо-сальне свинарство, менше значення має птахівництво.
Степовий тваринницько-зерново-соняшниково-овочеплодівницький комплекс сформувався в межах степової природної зони України, він охоплює понад 40% її території. Серед галузей насамперед виділяються скотарство (на півночі  молочно-м’ясне, південніше  м’ясо-молочне), свинарство, вівчарство і птахівництво, тобто на галузі тваринництва припадає близько 60% товарної продукції України (м’ясо, молоко, вовна, яйця). Тут зосереджені великі площі озимої пшениці, кукурудзи, ярого й озимого ячменю, проса, гороху, рису. Степовий комплекс виробляє близько 55% усього зерна України. Найвищу товарність мають соняшник, виноград, плодово-ягідні культури. Додатковою галуззю є картоплярство на зрошуваних землях. Враховуючи унікальне сприяння природно-кліматичних умов, тут необхідно розширювати площі багаторічних насаджень персика, абрикоси, яблуні, сливи, груші, черешні.
Гірські регіони Карпат і Криму спеціалізуються на тваринництві (вівчарство і скотарство м’ясо-молочного напряму). У Криму вирощують тютюн, фрукти, овочі, виноград. У Прикарпатті розвинені зернове господарство, картоплярство, хмелярство, у Закарпатті — виноградарство, вирощування тютюну
404 Error 
Not found
Проблеми розвитку Харчової промисловості в УРСР досліджують науково-дослідні інститути: 
Інженерів для харчової промисловості готують інститути: технологічний Х.п. в Києві, харч. та холодильної промисловості і технологічний (обидва в Одесі).

«Харьковскій ЕженедЂльникъ» — тижневик, перша газета на Наддніпрянській Україні, виходила з 4 травня до 20 липня 1812. Тираж становив 600 примірників. Газета з’являлася щосуботи в обсязі 1 - 1,5 друкованого аркуша. Передплата для Харкова становила 10 крб. на рік, а з пересилкою – 12.
Видавцем газети був університетський книгар Ланґнер, а редактором – професор Карл Нельдехен, німець з Берліна, запрошений для викладання в Харківському університеті сільськогосподарських наук ще першим попечителем Харківської навчальної округи графом С. О. Потоцьким. Серед співробітників був В. Маслович.
Відповідно до своїх наукових інтересів К. Нельдехен вміщував у своїй газеті переважно матеріали з господарського життя, давав сільськогосподарські поради. Усього вийшло 12 газет.

«Харьковскія Извѣстія» — тижневик, виходив 1817 — 23 у Харкові, спершу видавець і ред. А. Вербицький, з 1819 — Рада Харківського університету, з доручення якої ред. були П. Гулак-Артемовський, Є. Філомафітський, О. Склабовський та О. Куницький. Газ. подавала матеріали з життя Харкова: про театр, нові книги, статистичні дані, побутові зарисовки; українською мовою друкувалися вірші Г. Квітки-Основ'яненка.

Харківський Демокрит — гумористично-сатиричний журнал, який видавався у Харкові у 1816 році. Засновник часопису харківський поет Василь Маслович, який залучив до роботи над виданням чимало людей, які стали пізніше відомими далеко за межами Слобожанщини — Грігорія Квітку (котрий на той час ще не взяв собі псевдоніму «Основ'яненко»), Акіма Нахімова, Івана Срезневського, Розумника Гонорського, Ореста Сомова, Івана Паліцина.
Матеріали у часописи ділилися на три частини — «поезія, проза, суміш», загальний напрямок був сатиричний, але без політичної забарвленості. У прихованій формі критикувалося кріпацтво та інші вади тогочасного суспільно-політичного ладу, крім того, містилося багато матеріалів, пов'язаних з гострими повсякденними питаннями життя Харкова. Представлений також був жанр літературної пародії.
«Харківський Демокрит» видавався російською мовою, проте твори, пов'язані з минулим або тогочасним життям Слобожанщини, вміщали багато українізмів, пізніше у часописі з'явилося кілька творів, цілком написаних українською мовою — які належали перу Василя Масловича.
Харківський Демокрит був першим часописом, який виходив на території України, першим часописом, де була вжита українська мова та першим суто гумористичним виданням у Російській імперії.
Видання часопису було припинено у червні 1816 року, про що читачів проінформували три слова "Кончина «Харьковского Демокрита», надруковані на останній сторінці.
Незважаючи на короткий час видання, часопис мав великий вплив на інтелектуальне життя Слобожанщини та Лівобережної України загалом, у ньому розпочали свою літературну діяльність Григорій Квітка, Орест Сомов, Акім Нахімов. Традиція «Харківського Демокрита» була пізніше продовжена в «Українському Віснику». Деякі твори, вперше надруковані на сторінках «Харківського Демокриту», пізніше виходили окремими виданнями.
Здесь погребен приказный
щастливый сиречь плут
он толк давал указам разным
ему же не дан кнут
Галко! Що мени робыть?
Як без тебе ризно жить?
Я, убогий сиротинка,
полюбыв тебе!
А Харков, твий пан-отець
не сплете наших сердець
Як любов мою пронюха
лыхо буде нам!

«Харьковъ» — літературно-політичний щоденник, виходив у 1877—80 роках. 
Газета приділяла увагу також справам земства. Між співробітниками були Осип Бодянський, Дмитро Каченовський, Микола Сумцов, Т. Камшенський та інші.

Ніл Хасе́вич (, с. Дюксин, Костопільський район, Рівненська область — , с. Сухівці, Рівненський район тієї ж області) — український художник, графік, активний громадський і політичний діяч, член ОУН і УГВР. Лицар Срібного Хреста Заслуги та медалі «За боротьбу в особливо важких умовах».
Псевда: "Бей-Зот, Левко, Рибалка, 333, Старий, Джміль".
Ніл Хасевич народився 25 листопада (12 листопада за старим стилем) 1905 року в селі Дюксин на Волині, нині Костопільський район, Рівненська область, Україна (за тодішнім адмінподілом — Рівненський повіт, Волинська губернія, Російська імперія) в родині псаломника Антона Івановича Хасевича та його дружини Феодотії Олексіївни. Старші брати Анатолій і Федір стали українськими священиками на Волині. Анатолія закатували поляки в селі Дерев'яне поблизу волинського містечка Клевань), а Федір загинув після війни на засланні в Сибіру. Ніл також навчався у духовній семінарії і перші уроки малювання отримав в іконописній майстерні.
Окрім хисту до малювання, Хасевич мав ще й добрий голос.
Коли Хасевичу було 14 років в його житті сталася трагічна подія: повертаючись із Рівного, на деражнянському залізничному переїзді вони з матір'ю потрапили під потяг — мати загинула, а Ніл, втративши ліву ногу, на все життя зостався калікою. Вміючи вирізати з дерева, Ніл сам виготовив собі протез і вперто йшов до мети — одержати освіту.
Після лікування він навчався в майстерні Василя Леня в Рівному. 1925 року склав екстерном іспит і здобув атестат Рівненської гімназії. А з 1925 до 1926 року працював помічником іконописця. Гроші, отримані від французької компанії як компенсацію за нещасний випадок, використав на навчання у Варшавській академії красних мистецтв. Юнак закінчив графічний факультет, живопису навчався у професорів Мілоша та Мечислава Катарбінських, а графіки — у професора Владислава Скочиляса.
У Варшаві того часу працював невеликий гурток українських митців і студентів академії, які заснували товариство «Спокій», куди входили Н. Хасевич, П. Андрусій, В. Васьківський, С. Дричик, В. Зварич, П. Холодний, В. Гаврилюк та П. Мегик. Зі спогадів останнього про свого земляка:
У 1930-х роках належав до студентської спілки «Запоріжжя». Захистивши дипломну роботу на тему «Святий Володимир», 1935 року Ніл здобув диплом про вищу художню освіту з правом вчителювання в середніх школах. З початком Другої світової війни він повертається до свого села. Але ще 1931 року його полотно «Прання» було відзначене премією «Ватикан», а наступного року — портрет гетьмана Івана Мазепи — дипломом Варшавської академії.
Роздумуючи про специфіку мистецтва, Ніл Хасевич 24 лютого 1933 року запише: Для того, щоб вивчити цю мову, Ніл Хасевич від руки, гусячим пером, переписав Пересопницьке євангеліє. В процесі роботи досконало вивчив кириличний шрифт.
Поступово він переходить від олійного живопису до графіки і починає займатися гравюрами, а точніше — дереворитами (дереворізами). На початку 1930-х років Ніл Хасевич виставляється в художніх салонах Львова, Праги, Берліна, Чикаго, Лос-Анджелеса. У 1937 р. здобуває третій грошовий приз на міжнародній виставці гравюр по дереву у Варшаві. За два роки там же виходить з друку художній альбом «Книжкові знаки Ніла Хасевича». Цього ж року в американському місті Філадельфія побачив світ художній альбом «Екслібрис Ніла Хасевича». Водночас художник співпрацює з українськими часописами «Шлях» та «Волинське слово». Митець невтомно шліфував професійну майстерність. Його портрети князя Володимира Великого, екслібрис президента УНР в екзилі Андрія Левицького, серія творів в альманасі «Дереворити» високо оцінені фахівцями. Його порівнюють із Іваном Трушем, Юрієм Нарбутом, Василем Кричевським.
Хасевич був успішним митцем і міг спокійно жити з цього. Ніл Хасевич був активним громадським та політичним діячем, членом Волинського Українського об'єднання (з 1935 року). Був делегатом крайового з'їзду ВУО 1935 року в Луцьку. Був особисто знайомий зі Степаном Бандерою та іншими керівниками українського національного руху. Входив до центрального і крайового проводів ОУН, згодом став членом Української Головної Визвольної Ради (УГВР). Але насувалася світова війна, і доля поставила його перед вибором. Одночасно із творчістю він займається громадською і політичною діяльністю: входить до Волинського українського об'єднання, а згодом вступає до ОУН. З квітня 1943 року, коли масово формувалися загони УПА, художник долучився до підпільної роботи. Його було обрано до центрального і крайового проводів ОУН.
Із того часу починається кочове життя. Робота в криївках, постійна зміна місця перебування, постійна небезпека. Його знали за псевдонімами "Бей-Зот, Левко, Рибалка, 333, Старий, Джміль". Ніл Антонович був талановитим пропагандистом, керував друкарнею повстанців, працював художником і редактором, готуючи ілюстрації до сатиричних журналів УПА «Український перець» та «Хрін», оформляв летючки, листівки, підпільні видання, випустив альбом карикатур. Митець розробляв також проекти прапорів, печаток, бланків для повстанців. Протягом 1943—1944 рр. очолював політико-пропагандистську ланку групи УПА «Північ», якою командував Клим Савур (Дмитро Клячківський). Після смерті свого друга і провідника Хасевич ще впродовж семи років лишався на бойовому посту. Доробок воєнної й повоєнної доби — 150 дереворитів, які видано за океаном в альбомах «Волинь у боротьбі» та «Графіка в бункерах УПА» (1950—1952 рр.).
У 1941 р. він стає членом Львівської спілки праці українських образотворчих мистецтв та співпрацює з рівненським часописом «Волинь» разом з Уласом Самчуком. В окупованому нацистами Львові у 1942—1943 рр. проходила виставка українських художників, на якій Ніл Хасевич експонував роботу патріотичної тематики «Спіть, хлопці, спіть».
У червні 1948-го Українська головна визвольна рада (УГВР) запровадила відзнаки підпільникам, які заслужили їх особистою звитягою. Саме «Зот» створив ескізи Хреста Заслуги і Хреста Бойової Заслуги та медалі «За боротьбу в особливо важких умовах». Згодом самого автора було відзначено Срібним хрестом заслуги та медаллю і обрано до УГВР від української інтелігенції. Лише одиниці знали про те, ким він є насправді, чим займається і де перебуває на даний час. Від схрону до схрону його перевозили на велосипеді.
Та в 1951 році зі столиці СРСР надійшов наказ — «пресечь антисоветскую деятельность» Хасевича, бо гравюри з підпілля потрапили до делегатів Генеральної Асамблеї ООН та іноземних дипломатів), а потім були надруковані у згаданому вище збірнику «Графіка в бункерах УПА». Для розшуку митця було створено міжобласну оперативну групу, яку очолив капітан держбезпеки Борис Стекляр. До неї ввійшли також капітани Маркелов та Кудрицький. На слід «Зота» чекісти виходили кілька разів. Одного разу у Львові через громадянина М., який переховував у себе особистий архів Ніла Хасевича (заховав їх у скляну банку і закопав у садку), «органи» спробували виманити підпільника й захопити його, та безуспішно. Згодом в одному із захоплених бункерів знайшли зашифровані документи. Коли їх розшифрували, то прочитали: «Заготували для Вас 5 кілограмів паперу, вишневе дерево» (з якого робилися друкарські кліше для виготовлення листівок та гравюр). Шифровка вказувала і адресу: бункер на хуторі біля с. Сухівці (тоді Ровенський район, Ровенська область, УРСР, СРСР), що за 12 км від містечка Клевань Рівненської області. Хутір оточили.
Криївку було обладнано на селянському дворі. Прихований вхід до підземелля містився у клуні під дровами. Сам бункер, порівняно просторий, мав три приміщення. Тут і відбувся останній бій Хасевича і двох повстанців, які його охороняли, з гебістами. Із книги Теодора Гладкова «Со щитом и мечом», яка 1988 року вийшла у львівському видавництві «Каменяр», ми знаємо подробиці смерті художника й воїна.
За іншими даними, Ніл Хасевич застрелився з особистої зброї разом із двома своїми охоронцями — В'ячеславом Антонюком — «Матвієм» та Антоном Мельничуком — «Гнатом», спаливши перед тим усі важливі документи.
Зі спогадів Дмитра Удода, колишнього вояка УПА: 
За три дні тіла убитих повстанців вивезли в невідомому напрямі.
Юлій М. Головацький, український літератор, учасник національно-визвольного руху за незалежність України та політв'язень, написав твір «Бочка» в 1956 році, який було почастинно опубліковано в 1996—1998 рр., в якому також описано смерть Ніла Хасевича:"«Щойно на другий день добралися до мертвих повстанців; їх прив'язували мертвих до шнура-ужища і по одному діставали з криївки на поверхню. Тіла убитих були не пошматовані; конструкцією криївки був передбачений сховок на випадок, коли криївку закидатимуть гранатами. В кожного з хлопців на голові були сліди від куль — вони пострілялися самі. Так загинули „Зот“, а з ним — ще два його друзі по боротьбі»."
Друга світова викосила фактично всіх його близьких родичів: загинули батько і молодший брат Анатолій, старший Федір помер у радянському концтаборі Білобородово під Томськом. У 1947 році загинула кохана жінка, яка була зв'язковою з підпіллям міста Луцька. Залишилися її портрети, намальовані у квітні 1945 року.
Протягом 1931–1944 років учасник 35 художніх виставок, зокрема:
У 1931 році Ніл Хасевич був відзначений Почесною нагородою «Ватикан» за картину «Прання», а в 1932 — Почесним дипломом Варшавської Академії мистецтв за портрет «Мазепа».
У 1948 році УГВР нагородила Хасевича Срібним Хрестом Заслуги та медаллю «За боротьбу в особливо важких умовах».
Ніл Хасевич присвятив своє життя Україні, він ніколи не думав про себе, ніколи не просив нічого для себе особисто. УГВР пропонувала йому переправитися на Захід, але він відмовився. Де його могила — невідомо.
Вулиці Ніла Хасевича є в містах Костопіль, Львів, Луцьк, Рівне, Ковель, Володимир-Волинський та Первомайськ Миколаївської Області.
1992 року на місці загибелі Ніла Хасевича у Сухівцях Рівненського району встановлено пам'ятний знак (художник Валерій Войтович).
Також пам'ятник Нілу Хасевичу є в місті Рівне на вулиці Директорії.
СБУ у Волинській області, на початку 1990-х років передала добірку оригіналів дереворитів Ніла Хасевича, які збереглися в архівах, до обласного краєзнавчого музею в Луцьку.
А 26 грудня 2008 року Служба безпеки України передала на постійне зберігання до Меморіального комплексу «Національний музей історії України у Другій світовій війні» 103 оригінали гравюр Ніла Хасевича та дерев'яне кліше для їх виготовлення, котрі зберігалися у сховищах КДБ.
Про долю Ніла Хасевича знято фільм «Здобути або не бути» (автор сценарію, режисер Михайло Ткачук).
На офіційному сайті Костопільської РДА пропонується два туристичні маршрути, що пов'язані з життям і творчістю Ніла Хасевича — «Ніл Хасевич — художник-борець» (знайомить з батьківщиною художника-графіка) та «Шляхами Української Повстанської армії» (знайомить з повстанським рухом на Костопільщині, в тому числі й у рідному селі Ніла Хасевича).
Постановою № 184-VIII Верховної Ради України від 11 лютого 2015 року 110 років з дня народження відзначатиметься на державному рівні.
На Рівненщині засновано премію імені Ніла Хасевича. Першим лауреатом її у 2016 році став живописець та графік Євген Чорний.
Стекляр Борис Єфимович (полковник КДБ, у 1976 році вийшов у відставку з посади начальника відділу Управління КДБ УРСР по Ровенській області, після чого очолював «Інтурист» у Рівному та області, голова рівненського відділення громадського об'єднання «Об'єднання ветеранів розвідки України»), причетний до загибелі багатьох повстанців, навіть у 2016 році є впливовою фігурою в СБУ. В інтерв'ю одному з російських ЗМІ заявив, зокрема: «Я робив праве діло… Ті, хто залишився у живих з бандерівців, — наша біда». Також подав позов до суду щодо заборони розсекречення його особової справи як енкаведиста-кадебіста та документів, які свідчать про його участь у ліквідації вояків УПА.

Хасиди́зм (від , "хасідут" — побожний, благочестивий; прибічник, послідовник) — містичне відгалуження юдаїзму, що виникло на території України у першій половині XVIII століття як опозиція до догматично-обрядового формалізму і рабинської ортодоксії та швидко поширилося Східною Європою. Нині більшість його прибічників проживають у США, Ізраїлі та Британії.
Ізраїль бен Еліезер, Баал Шем Тов, уважається засновником хасидизму, а його послідовники розвинули та поширили його вчення. Сучасний хасидизм є підгрупою та вирізняється своєю консервативністю й соціальною ізоляцією.
Хасидські ідеї значною мірою базуються на та певною мірою є її спрощенням. Вчення наголошує на Господній іманентності у Всесвіті, необхідності вірувати та бути з Ним у всі часи, відданості в релігійній практиці та духовному вимірі тілесності й приземлених дій. Хасиди ("хасідім"), визнавці хасидизму, об'єднуються в окремі незалежні групи, знані як , кожну з яких очолює її спадковий лідер, Ребе. Пошана та підпорядкування Ребе є ключовим принципом, оскільки він вважається духовним авторитетом, з яким послідовник повинен бути пов'язаним, аби наблизитися до Бога. Різні «династії» мають спільні основні переконання, але діють відокремлено та мають унікальні риси та звичаї. Належність до династії часто зберігається в сім'ях протягом кількох поколінь, і буття хасидом є як релігійним аспектом, так і соціологічним, що веде за собою народження в певній спільноті та вірність династії Ребе. Існує кілька династій, що мають тисячі родин серед своїх послідовників, а також десятки менших.
Існує багато течій хасидизму. Окремі з них: Любавичівський (Хабад); Брацлавський хасидизм; Каролінський, Чорнобильський та інші. Назви найчастіше походять від міст, де жили засновники цих течій, цадики.


Хата-читальня — сільська культурно-освітня установа, заснована за перших років радянської влади в Україні як перша форма сельбуда, після ліквідації «Просвіти».
Осередок діяльності сільських бібліотек, гуртків самодіяльності, влаштування агітаційно-пропагандних лекцій і загальноосвітніх доповідей. Звичайно, хата-читальня була також центром партійно-комсомольських організацій села. Після закінчення німецько-радянської війни хати-читальні почали перетворюватися на колгоспні клуби та будинки й палаци культури і залишалися тільки в малих сільських місцевостях.

Ха́устов Павло́ Про́ко́пович (, с. Шариповське, Томська губернія, Російська імперія — , Київ, Українська РСР, СРСР) — український радянський архітектор, педагог, один з перших професорів з містобудівництва.
Народився в селі Шариповському Томської губернії. У 1906 році вступив до Томського технологічного інституту. У 1911 році переїхав до Москви, де до 1915 року навчався на інженерно-технологічному відділенні Костянтинівського інституту. 
З 1919 року Хаустов очолив роботу над складанням проектного плану Києва, згодом роботу була перервано і відновлено ​​вже в 1926 року в Київському окружному відділі комунального господарства. У 1923 році вносив конструктивні пропозиції до Київської міської ради щодо розбудови міста по типу англійських міст, де переважала котеджна забудова й життя в таких містах на думку Хаустова при кращих гігієнічних, санітарних умовах обходилось би значно дешевше, ніж у великих багатоквартирних будинках з їх хворобами та тіснотою.
У 1920-х роках викладає геодезію в Київському художньому інституті. Серед учнів були: Йосип Каракіс, Володимир Заболотний, Семен Барзилович, Петро Юрченко та ін. 
У 50-річному віці майстер вирішив ще більше поповнити свої знання і закінчив Київський будівельний інститут. Він був єдиним на той час педагогом в Україні, який отримав звання — професора з питань містобудування. З 1934 по 1938 рік групою архітекторів, якою керував професор Хаустов, був розроблений генеральний план Києва. В основу плану було покладено принцип поділу міста на райони.
В Києві жив на вулиці Артема (нині вулиці Січових Стрільців), 42, кв. 17. 
Помер 1949 року. Похований у Києві на Лук'янівському кладовищі (ділянка 17, ряд 15, місце 19). Надгробок — плита з чорного граніту.
Під керівництвом Хаустова розроблено генеральні плани низки міст. Серед них Запоріжжя (Велике Запоріжжя, у співпраці з І. Малозьомовим), Київ, Ясинувата, Луганськ, Біла Церква. Його керівництво забезпечувало високий науковий рівень розробки генпланів. Генплану Великого Запоріжжя керівництвом держави надавалось велике значення. В 1929 році було створене спеціальне проектне бюро, а в 1930 році на його основі — «Діпромісто». Генплан міста був розроблений всього за 2,5 роки.
В Києву Хаустову належить також розробка варіанту оформлення спуску з Володимирської гірки униз до Дніпра, де мали бути споруджені широкі, монументальні сходи.
Автор багатьох праць із питань містобудування, зокрема:
Автор тимчасових правил, що регламентували забудову Києва.

Дави́д Мойсе́йович Хаю́тін (1896, Одеса — 1957) — український лікар-патологоанатом, науковець, професор.
Вихованець Новоросійського університету та Одеської державної медичної академії. Професор (1934–1944) Одеського медичного інституту. З жовтня 1944 р. по червень 1956 р. очолював кафедру патологічної анатомії. Член низки наукових товариств.
Автор понад 50 наукових праць, присвячених загальній патології, онкології, гельмінтозам тощо.

Фа́стів (раніше Хва́стів) — місто обласного значення Київської області, районний центр, розташоване на Придніпровській височині над річкою Унавою (притока Ірпіня). Важливий залізничний вузол та промисловий центр.
Історія Фастівщини бере початок із населення краю первісними людьми, які жили на Фастівщині 20-25 тис. років тому, в епоху палеоліту. По вул. Комарова під час будівництва загальноосвітньої школи № 4 було знайдено стоянку первісної людини — мисливців на мамонта та дикого коня.
Свідками тих часів є пам'ятки археології: городища та кургани скіфської доби, поселення римського періоду, давньоруські поселення. Історичний шлях міста тісно пов'язаний з долею Києва. У стародавні часи саме територією нинішньої Фастівщини проходили кордони Київської землі.
З кінця XIII століття "Хвастів" — містечко.
Вперше воно згадується в літописі під 1390 роком. Тоді в грамоті литовського князя Володимира Ольгердовича стверджувалось право володіння Фастовом роду князів Рожановських. Є найбільш ранні літописні свідчення, за якими назва поселення могла виникнути за часів київських князів Олега та Ігоря, коли будувалась Київська держава.
Дослідження історичних документів показали, що до 1094 року землі Сквира, Яготин, Триліси, "Фущово" (Фастів) та інші належали половському князю Тугортхану, який подарував їх київському князю Святополку, як придане своєї дочки в 1094 році. В інших літописних документах, що датуються 1390 роком "Фощево" (Фастів) згадується як населений пункт, через який проходять торговельні шляхи, в ньому проводять ярмарки.
Місцеві дослідники з'ясували, що ім'я "Фаст" (Фост) зустрічається двічі — 912 та 944 року. Важливим є те, що це ім'я зустрічається не в легендах чи переказах, яких чимало подає літописець, а в історичних документах — договорах з греками.
Існує ряд народних версій про походження назви міста. Одна з них пов'язана з варіантом в озвученні цієї назви — "Хвостів". В ній розповідається, що Фастів — це місцевість, де колись відбувалося кровопролитна битва між військами київських князів і кочовиками. Ворог залишив тут велику кількість хвостів — своєрідних військових відзнак. Звідси і назва "Хвостово".
Ще одна легенда пов'язана з назвами невеликих струмків, що звалися "Фосами" і впадали в Унаву. Біля села Фастівець в місцевості, що має назву Білокняже поле, поряд села Мар'янівка Васильківського району є могила Переп'ят. Під час розкопок, проведених 1846 року стало відомо, що в кургані поховано скіфського царя. На похоронній тризні виражались скорбота і горе, або "фає-фаст" мовою скіфів. Учені вважають, що все це увічнилось у назві міста.
Про історію Фастова раннього середньовіччя відомо небагато, музейні фонди не мають матеріальних свідчень того періоду.
Місто майже знелюдніло у XVI ст. через часті татарські напади. Його відновленню сприяв київський єпископ РКЦ Йосиф Верещинський.
У 1601 місто отримало магдебурзьке право. У першій половині XVII ст. Фастів хоч і мав привілеї містечка, але по суті лишився селом. У 1630 році тут налічувалося 152 двори. Розвинуте було скотарство, значно менше — хліборобство. Важливе місце в господарстві посідали промисли, зокрема рибальство і мисливство, а також ремесла: ткацтво, гончарство, обробка дерева.
За часи Руїни населення міста суттєво зменшилося.
Після прийняття у 1685 р. рішення про відновлення козацтва на Правобережній Україні місто почало відбудовуватися.
З середини 1680-х років до початку XVIII століття Фастів — польське повітове і полкове місто.
Фастівський полковник Семен Палій зміг добитися з кінця 1680-х років цілком незалежного управління землями від Дніпра до Случі. Саме при ньому козацький устрій на правому боці Дніпра набув, за свідченнями істориків, рис державного утворення, а ця територія з чітко означеними кордонами мала назву «Палієва держава». В 1702 році Хвастів був центром антипольського повстання Палія.
В 1711 до Фастова після невдалої облоги Білої Церкви відійшли рештки армії гетьмана Пилипа Орлика, під час його походу на Правобережжя проти російської влади.
Під час Коліївщини народні ватажки М. Швачка та А. Журба на чолі великого гайдамацького загону в 1768 році захопили Фастів і зробили його своєю резиденцією.
23 січня 1793 року під час другого розділу Речі Посполитої місто увійшло до складу Російської імперії, 1797 — містечко Васильківського повіту Київської губернії.
29 грудня 1825 року під час повстання декабристів в селі Триліси, де була розквартирована 5-та мушкетерська рота Чернігівського полку, почався виступ, який підтримали роти, розташовані у місті Васильків.
Тарасу Шевченку, який побував на Фастівщині під час розкопок кургану Переп'ят у складі археологічної комісії в с. Фастівець, було близьке й цікаве багате історичне минуле Фастівщини, про що свідчать його численні твори: «Чернець», «Швачка», «Іржавець».
В середині XIX ст. 90 % землі залишилися в руках польських землевласників. На Фастівщині величезні володіння належали таким багатим польським магнатам, як родини Браницьких, Потоцьких тощо.
Скасування кріпосного права в 1861 році обумовило вищі темпи економічного розвитку українських земель у складі Росії. Так було і на Фастівщині: відкриття руху на Фастівській залізниці, будівництво спиртзаводу в с. Трилісах, пивоварного заводу в м. Фастів, заснування у місті товариства взаємного кредиту, будівництво котельно-механічного заводу й утворення на його базі «Акціонерного товариства Ф. Брандта».
На цьому підприємстві працював Микола Бенардос — видатний вітчизняний винахідник і раціоналізатор. Понад сто винаходів у різних галузях науки і техніки на його рахунку, та уславився вчений передусім завдяки першому у світі обґрунтуванню способу дугового зварювання.
Поступово місто перетворювалося на центр промислового та економічного розвитку. Через Фастів в 1870 році пролягла залізниця Київ — Одеса. Характерною рисою економіки Фастова кінця XIX — початку XX ст. була наявність великої кількості дрібних напівкустарних підприємств з 5—10 робітниками. Це, зокрема, 2 шкіряних, 2 миловарних, 5 цегельних, кілька медоварних підприємств, 2 водяних млини, 5 крупорушок тощо. У містечку налічувалося понад 60 дворів ремісників, з них 40 — шевців, 7 — бондарів, 13 — займалися слюсарно-ковальським промислом.
Робітники Фастова активно виступали проти царизму в роки першої російської революції (1905—1907 рр.), Першої світової війни, громадянської війни.
До визначних подій історії краю в контексті загальноукраїнської історії слід віднести й підписання на коліях Фастівського вокзалу 1 грудня 1918 року договору про злуку між Українською Народною Республікою і Західно-Українською Народною Республікою в одну державну одиницю.
24 серпня 1919 року — бої військ Української Галицької армії з більшовиками.
Протягом 23-27 вересня 1919 року відбувся єврейський погром у Фастові, влаштований білогвардійцями (згідно з деякими даними — осетинами та текінцями) після того, як містечко кількаразово переходило з рук в руки. Загинуло близько 700 осіб, багато поранених.
З весни 1921 р. Фастівщина була в складі Радянської імперії майже сім десятиліть.
З 1923 року Фастів — районний центр, з 1938 року — місто. З 30.12.1962 року Фастів — місто обласного підпорядкування
Як і більшість регіонів України, жителі міста серйозно постраждали під час Голодомору, про що свідчать спогади очевидців та статистика.
В роки Другої світової війни загинуло понад 5 тисяч фастівчан. У Фастові під час окупації діяло антинацистське підпілля членів ОУН, учасником якого був поет А. Кравець-Кравченко (в юному віці застрелений німцями).
Місто у німців було відбите радянською армією 7 листопада 1943 року. Понад 21 тисячу солдат і офіцерів Радянської Армії було нагороджено орденами та медалями. За відбиття Фастова від німецьких загарбників 31 солдат та офіцер отримали звання Героя Радянського Союзу.
20 фастівчанам присвоєно звання «Почесний громадянин міста Фастова». Серед них — учасники відбиття Фастова від німецьких військ — Герої Радянського Союзу І. Бобрикін, С. Гусєв, В. Міняєв.
Знане далеко за межами міста ім'я представника інтелігенції — лікаря, професора, Героя Радянського Союзу П. Буйка, який врятував від вірної загибелі десятки земляків. Є серед Почесних громадян й інші ветерани війни та праці, які прославили Фастів — Є. Краснощоков, І. Гришин, В. Люцканов, І. Тимошенко.
За значний особистий вклад у розширення та зміцнення матеріальної бази промислового, житлового, соціально-культурного будівництва в місті Почесним званням були нагороджені колишні голови міської ради А. Боруца та А. Гірченко, районної — С. Дорошенко.
Наприкінці 80-х років XX ст. Фастів став одним з центрів національно-демократичного руху. Тут відбулося кілька масових мітингів і перший в області політичний страйк (працівники заводу «Факел»), видавалися позацензурні газети «Позиція» та «У Хвастові». Лідерами антикомуністичної опозиції були С. Глембоцький, Б. Лучківська-Ситник, А. Черняк, В. Машков, В. Шевченко (очолював також демократичну опозицію в Київській обласній раді), В. Карпелюк, Ф. Безкидевич.
Серед видатних вчителів міста — І. Коровай — колишній вчитель математики школи-інтернату, Герой Соціалістичної Праці, М. Крючкова — ветеран педагогічної роботи, перший президент клубу ветеранів війни та праці «Надвечір'я», а ще О. Цьопич — майстер спорту, тренер дитячо-юнацької школи, який підготував чимало спортивної молоді. Став Почесним фастівчанином і заслужений майстер спорту, чемпіон Європи, володар Кубку світу з боксу В. Качановський.
Свого часу у Фастові жив і навчався відомий український композитор-пісняр Анатолій Горчинський. Саме за це фастівчани й відзначили його званням — Почесний громадянин міста. Цим званням відзначений також письменник і громадський діяч, народний депутат України в парламенті 2, 3 і 4 скликань, голова Національної ради України з питань телерадіомовлення Віталій Шевченко.
Сьогодні архітектурні особливості Фастова міцно пов'язані з іменем ще одного його Почесного громадянина — А. Древецького. Серед його робіт — скульптурна композиція воїнам-фастівчанам на кургані Слави, які загинули в роки Великої Вітчизняної війни, пам'ятник Герою Радянського Союзу, фастівчанину Й. Чайковському. А ще Анатолій Анатолійович — автор пам'ятників великому Кобзареві та вченому-винахіднику М. Бенардосу. Сьогодні скульптор, член Національної спілки художників України. А. Древецький очолює міську школу народної майстерності.
У Фастові засновано Літературно-мистецьку премію імені поета-земляка В.Косовського, першими лауреатами якої стали А.Шевченко, Фастівський краєзнавчий музей, Л.Поліщук, А.Древецький, П.Полянський, С.Шолох, Ю.Хорунжий, С.Жук, В.Портяк, міська школа народної майстерності, Н.Черненко, В.Шевченко, О.Онищенко, С.Волкова, Є.Дудар, О.Неживий, М.Литвин, Т.Неліна.
Міськими головами Фастова в період незалежності України були: Несчотний Валерій Євгенович (голова міськради і міськвиконкому, до 1994), Тимофіїв Володимир Опанасович (1994—1997 та 2006—2007), Власенко Оксана Миколаївна (1998—2006), Пеньковий Олександр Миколайович (2010—2014), Нетяжук Михайло Володимирович (з 2014 (у жовтні 2015 переобраний повторно)).
1996 року відновила свою діяльність парафія УГКЦ.
Фастів є великим транспортним вузлом. Через нього проходять як автомобільні, так і залізничні шляхи.
Місто Фастів в першу чергу має зручне залізничне сполучення і є великою вузловою станцією. У Фастові знаходиться моторвагонне депо, в якому відстоюються і проходять обслуговування електропоїзди Південно-Західної залізниці. Формується і відправляється щоденно досить велика кількість вантажних поїздів. Великі обсяги і транзитних перевезень.
Станція Фастів приймає пасажирів дальнього і приміського сполучення. Тут зупиняються поїзди на Київ, Львів та інші великі міста. Приміські поїзди ходять на Київ, Миронівку через Білу Церкву, Козятин, Житомир, Святошин.
У Фастові є автобусна система, яка сполучає багато вулиць, сіл і міст з центром міста, та містом Києвом. Детальніше на статті Фастівський автобус.
Основу промислового потенціалу міста становлять 15 підприємств. Серед продукції, яка на них випускається: хімічне, електротермічне, нафтогазопереробне та газоспоживче обладнання, меблі, різноманітні оливи та мастила, швейні вироби, пиво, борошно, поліграфічна продукція, хліб та хлібобулочні вироби.
У сфері промислового виробництва м. Фастів входить до десяти найбільших за обсягами виробництва регіонів Київської області.
Обсяги промислового виробництва в місті з року в рік зростають. Коли в 1997 році вони становили 44,3 млн грн, то в 2006 році (в порівняних цінах) 450,7 млн грн.
Основу промислового потенціалу міста становлять 17 великих і середніх підприємств.
Серед підприємств міста, які досягли в минулому році найкращих результатів — ДП ЗАТ «Оболонь» «Пивоварня Зіберта». У 2006 році це підприємство відсвяткувало 100-річчя з дня заснування. З року в рік фастівські майстри пивоваріння неодноразово доводили, що вміють працювати на кінцевий результат, на зміцнення доброї репутації своєї продукції. В минулому році на підприємстві введена в дію нова лінія наливу пива та безалкогольних напоїв, освоєно нові види продукції: пиво «Оксамитове» у спецпляшках місткістю 1 л та безалкогольна «ностальгічна серія» — «Оболонь ситро», «Оболонь лимонад», «Оболонь оранж», «Кола нова». Розширюються ринки збуту — продукція експортується майже у 20 країн світу, а з травня 2006 року в США.
На ВАТ «Факел» також відбулися значні зміни. Крім вже освоєних ринків Росії та Білорусі підприємство активно завойовує український ринок. На продукцію, яка декілька років не випускалася, відновлено сертифікати, спеціалістами ведеться робота з розробки та освоєння нових видів продукції.
Успішно розвивається одне з нових підприємств міста — ТОВ «Компанія „Юнівест Маркетинг“» (поліграфічна промисловість). Обсяг інвестицій в основний капітал у 2006 році склав 9,86 млн грн, що на 81,2 % більше, ніж у 2005 році. Обсяг експорту продукції становить майже 10 млн дол. США.
Велика увага приділяється навчанню персоналу, для цих цілей залучаються іноземні спеціалісти. На базі ТОВ «Компанія „Юнівест Маркетинг“» утворилися нові підприємства за таким же напрямком діяльності: ТОВ «Юніверсал-Фолдер», ТОВ «Юнівест медіа», ТОВ «Юнівест Препрес».
Нарощує обсяги виробництва ТОВ «Промгазтехнологія» в зв'язку зі збільшенням обсягу замовлень. Підприємство успішно проводить інвестиційну та інноваційну політику: в 2006 році витрати на придбання обладнання більш, ніж вдвічі перевищили аналогічні витрати 2005 року, а на освоєння нових видів продукції в звітному році направлено коштів на 24,7 % більше в порівнянні з 2005 роком.
На ВАТ «Електронагрівач» освоєно нові види продукції: вікна зі склопакетів, євробрус (для декоративного оздоблення будинків), нові види меблів. Для виробництва нової продукції закуплене нове обладнання.
Відбулися значні структурні та реорганізаційні зміни на ВАТ «Червоний Жовтень». На відокремленій частині цього підприємства створилося нове — ТОВ НВО ФЗХМ «Червоний Жовтень», і завдяки проведенню новим керівництвом активної інвестиційної політики на даному підприємстві в 2006 році, починаючи з травня, значними темпами нарощувалися обсяги виробництва.
Порівняно недавно (з середини 2004 року) розпочало свою діяльність ДП ВАТ "Київський завод металовиробів ім. Письменного.
В місті ведеться послідовна та наполеглива робота щодо реалізації зовнішньоекономічної політики, яка сприяє нарощуванню обсягів експорту продукції виробничо-технічного призначення і товарів народного споживання.
Промислові підприємства міста мають партнерські стосунки з багатьма закордонними країнами. Серед них країни близького зарубіжжя: Росія, Білорусь, Молдова, Туркменістан. Обсяги експортного постачання за 2006 рік становлять 18,8 млн дол. США. Серед підприємств, що здійснюють експортні операції ВАТ «Елопак-Фастів», ТОВ «Компанія „Юнівест Маркетинг“», ТОВ ЗТМ «Аріан», ВАТ «Факел», ДП ЗАТ «Оболонь» «Пивоварня Зіберта», ДП ВАТ «Київський завод металовиробів ім. Письменного».
Обсяги імпорту у 2006 році в порівнянні з 2005 роком зросли на 4,7 % і становлять 22,2 млн дол. США. Загальний товарообіг у 2006 році склав 41,1 млн дол. США, що становить до 2005 року 91,0 %.
Зростає вплив і підприємств малого бізнесу. Сьогодні в місті Фастів зареєстровано 5 спільних підприємств, 307 товариства з обмеженою відповідальністю, 382 мале приватне чи колективне підприємство, 7 кооперативів, 29 акціонерних товариств, 4 асоціацій.
Без створення юридичної особи працює 3883 підприємців. Ними налагоджено випуск м'ясних, ковбасних, кондитерських виробів, макаронів, газованої води, морозива, виробів з деревини, будівельних матеріалів. Приватними підприємцями надаються послуги у сфері торгівлі, громадського харчування, побутового обслуговування, перевезення пасажирів та вантажів, по ремонту автомобілів, складної побутової техніки, взуття, меблів тощо.
Фастів — місто залізничників, в ньому нараховується 12 залізничних підприємств й організацій. Найбільші серед них:
Всього на залізничних підприємствах працюють близько 5 тисяч чоловік.
Фастівською міською радою проводиться наполеглива робота по залученню вітчизняних та іноземних інвестицій в місто. В умовах обмеженості внутрішніх та бюджетних ресурсів, а також необхідності виконання високих соціальних зобов'язань саме зовнішні джерела можуть надати місту вкрай необхідні матеріальні ресурси, нові технології та сировинні матеріали, впровадити сучасний менеджмент, сприяти залученню у міжнародний розподіл праці.
Протягом 2006 року до міської ради звернулася значна кількість потенційних інвесторів з пропозиціями щодо будівництва об'єктів промислового призначення та житла. Серед них: німецька компанія «Кнауф-Інсулейшн» (виробництво теплоізоляційних матеріалів та гіпсу), австрійська фірма ТОВ «Вінербергер» (виробництво цегли та грубої будівельної кераміки), німецько-польська фірма «Крайзель-Будівельні матеріали», російська ТОВ «Лауру індустрія» (виробництво кольорових металів), ТОВ «Компанія „Юнівест Маркетинг“» (розширення виробництва поліграфічної продукції), українська фірма ТОВ «Лан Трейд» (переробка сої та насіння соняшника, виробництво шлакоблоків), ТОВ «Світлиця» (будівництво багатоповерхових житлових будинків), ТОВ «Тесей»(будівельна компанія).
У 2006 році продовжувалося будівництво нових підприємств: кондитерської фабрики французької фірми «Валео-Люкс» (вул. Транспортна) та підприємство з виготовлення нафтопереробного та газовикористовуючого обладнання ТОВ «Завод нафтових технологій» (вул. Поліграфічна).
В місті функціонують: 12 загальноосвітніх шкіл, природничо-математична школа-ліцей, 1 вечірня загальноосвітня школа, професійно-технічне училище № 18, 11 дитячі дошкільні заклади, 5 позашкільних закладів освіти, станція юних техніків, станція юних натуралістів, будинок творчості дітей та юнацтва, школа народної майстерності, дитяча юнацько-спортивна школа, а також дитячий будинок змішаного типу.
В культурних закладах Фастова працює 42 клубних формування, 23 колективи художньої самодіяльності. З них понад 17 — це дитячі, в яких розвивають свій творчий потенціал понад 500 хлопчиків та дівчаток. Всього закладами культури охоплено майже 1,5 тисяч осіб. Понад 550 дітей навчається в дитячій музичній школі. Дев'ять колективів художньої самодіяльності мають високе звання аматорський «народний» та «зразковий».
Щедра фастівська земля на обдаровану спортивну молодь. За останні чотири роки фастівськими спортсменами завойовано на чемпіонатах країни та міжнародних турнірах 20 золотих, 35 срібних, 40 бронзових медалей За цей час підготовлено 6 майстрів спорту України, 67 кандидатів у майстри.
В місті діють релігійні громади багатьох конфесій:
З нагоди 10-ї річниці святкування Незалежності України в місті споруджено музейний комплекс, який відтворює події далекого 1918 року, коли на станції Фастів було підписано передвступний Акт Злуки.
У Фастові народились/жили:

Андрій Ананійович Хвиля (справжнє прізвище Олінтер або Олентир; 19 серпня 1898; с. Рингач (тепер Новоселицький район Чернівецька область), Бессарабія — 1938) — партійний і державний діяч УРСР 1920—1930-х років з колишніх боротьбистів, публіцист; довголітній завідувач відділу агітації і пропаганди ЦК КП(б)У, з 1933 року — заступник народного комісара освіти УРСР.
Народився 19 (31 за новим стилем) серпня 1898 року в с. Рингач Бессарабії (тепер Новоселицький район Чернівецька область), у бідній селянській родині. Закінчивши Хотинську вищу початкову школу в 1915 році. Після закінчення школи Хвиля-Олінтер вступив до Полтавського землемірного училища. Під час навчання в училищі став членом «Юнацької спілки».
Восени 1917 Хвиля-Олінтер року вступив до УПСР, приставши до лівої течії майбутніх боротьбистів. Псевдонім "Хвиля" узятий в 1917 році.
Активний учасник встановлення радянської влади. За дорученням Центрального Комітету як губполітемісар УПСР (боротьбистів) Хвиля-Олінтер з травня 1918 року, протягом кількох місяців, веде підпільну роботу на Волині.
Восени 1918 року Хвиля-Олінтер у Полтавському підпіллі, де з губернським повстанським комітетом бере участь у підготовці повстання проти гетьмана Скоропадського.
У червні 1919 року вийшов з партії боротьбистів і вступив до КП(б)У. 1920 року Хвиля-Олінтер стає секретарем Волинського губкому КП(б)УЗО. У 1921—1922 роках Хвиля працює на посаді голови Сумського окружного виконкому. На весні 1924 року ЦК КП(б)У відряджає Хвилю-Олінтера до Одеси завідуючим агітпропвідділом Одеського губкому партії.
У 1925 році Хвиля-Олінтер працює в Центральному Комітеті КП(б)У, спочатку заступником завідуючого агітпроп відділом (1925—1926), а потім — завідувачем відділом преси (1926—1928), завідуючим культпропвідділом та агітпроппресвідділом (1928—1933). Входить до складу ЦК і Оргбюро ЦК КП(б)У, обирається до Всеукраїнського ЦВК у 1927—1937 роках.
У січні 1929 року Хвиля-Олінтера призначається членом Подільського губревкому, в якому обіймає посаду завідуючого відділом соціального забезпечення.
З 1933 по 1936 роки Хвиля-Олінтер виконує обов'язки першого заступника наркома освіти УСРР, а у 1936—1937 роки — начальника управління у справах мистецтва при Раднаркомі УСРР.
Андрій Хвиля особливо відзначався в боротьбі проти українського націоналізму і спричинився до ліквідації багатьох діячів української культури за часів Павла Постишева.
Будучи своєю людиною у домі Олександра Шумського — наркома освіти, одного з творців українізації, Хвиля незабаром відіграє не останню роль в інтригах та боротьбі проти нього, що велась Л. Кагановичем, активно включається в гучну кампанію боротьби з «шумськизмом» та «хвильовизмом». У 1934 році, в одному з програмно-публіцистичних виступі, звинуватив Шумського у близькості до «українських фашистів». Хвиля належав до числа тих, хто якнайактивніше цькував Миколу Скрипника.
Хвиля-Олінтер зіграв не останню роль у трагедії української нації — Голодоморі 1932—1933 років. Взимку 1932—1933 року Хвиля-Олінтер, як уповноважений ЦК КП(б)У з питань хлібозаготівель, перебував на Одещині. 10 січня 1933 року, Хвиля-Олінтер доповідаючи Центральному Комітету про проведену роботу, вказував на сотні репресованих селян, а іноді й цілі села, сотні центнерів відібраного «утаєного» хліба. І водночас нарікав, що репресії не дають бажаних наслідків, мало допомагають хлібозаготівлі.
Темі боротьби проти націоналізму й присвячені його публіцистичні й літературно-критичні праці:
Після падіння Миколи Скрипника Хвиля-Олінтер був автором першої переробки українського правопису в напрямі зближення української мови з російською.
У листопаді 1936 року Хвиля-Олінтер був репресований. Під час VIII Надзвичайного з'їзду Рад СРСР, Хвилю допитували Єжов та Каганович. Лише втручання голови Раднаркому України Панаса Любченка, що особисто їздив до Сталіна і відстояв Хвилю, тоді врятувало його.
13 серпня 1937 року Хвиля-Олінтер знову був заарештований і мав стати однією з ключових фігур сфабрикованої справи про «буржуазно-націоналістичну організацію колишніх боротьбистів».
На пленумі ІДК КП(б)У 29 серпня 1937 року Хвиля-Олінтер був виключений зі складу Центрального Комітету.
8 лютого 1938 року Військова колегія Верховного Суду СРСР засудила Хвилю-Олінтера як одного із «організаторів і керівників антирадянської націонал-фашистської диверсійно-терористичноі організації в Україні, яка своєю метою ставила повалення Радянської влади» і «агента польської розвідки» до страти.
Реабілітували Хвилю-Олінтера у судовому порядку 22 вересня 1956 року.

Олекса́ндр Леопо́льдович Хви́ля (* , Олександро-Шультине — † 17 жовтня 1977, справжнє прізвище — Брессе́м) — український актор.
Родом із села Олександро-Шультине на Донеччині. За етнічним походженням швед
Сценічну діяльність розпочав у самодіяльній студії, згодом у Музично-Драматичному Театрі ім. М. Заньковецької (1924–1926), у «Березолі» (1926–1934) і Харківському Драматичному Театрі ім. Т. Шевченка (до 1941).
Головні ролі: Гусак («Диктатура» Івана Микитенка), Балтієць («Загибель ескадри» Олександра Корнійчука), Кудряш («Гроза» Олександра Островського) та ін.
1932 Хвиля дебютував у фільмі «Іван» (Олександра Довженка) у ролі Оратора, згодом — Кармелюк і О. Пархоменко (в однойменних фільмах), Чуб («Вечори на хуторі біля Диканьки»), Голова («Майська ніч»), Кобзар («Богдан Хмельницький»), Чирва («Кінець Чирви Козиря»), Суходолов («Секретар обкому»), Морозко («Морозко») та ін.

«Хвыля за хвылею» — літературний альманах, виданий 1900 за ред. Б.Грінченка в Чернігові. У ньому були опубліковані поезії Б.Грінченка, поезії й оповідання «Лесишина челядь» І.Франка, оповідання М.Коцюбинського «Для загального добра», О.Маковея «Вуйко Дорко», Т.Бордуляка «Перший раз», «Буревісник» і «Мара» Дніпрової Чайки. Крім того, твори А.Кримського, В.Самійленка, Т.Зіньківського.

Хвіст Василь Іванович (, с. Велика Кошелівка Ніжинського повіту Чернігівської губ. — в Мінусинську) Єнісейської губернії— український громадсько-політичний діяч родом з козаків; есер, депутат II Державної Думи і член Української думської громади в ній.
Народився в козацькій родині, закінчив сільську земську школу. В армії служив полковим писарем в Петербурзькому головному артилерійському штабі, після демобілізації був обраний у рідному селі волосним старшиною. Під час роботи Першої Державної Думи І. Хвіст їздив у Петербург ходаком від сільської громади. На виборах до Другої Державно Думи він був обраний делегатом від Чернігівської губернії. В Думі приєднався до фракції соціалістів-революціонерів, став активним членом Української думської громади, виявив себе послідовним і палким оборонцем українських інтересів. Певний час працював касиром у театрі Миколи Садовського. Після розгону Другої Думи в червні 1907 року Хвоста було заарештовано і заслано в Сибір.

Хво́йка Віке́нтій В'ячесла́вович (; , Семин, Королівство Богемія, Австрійська імперія — , Київ, Київська губернія, Російська імперія) — український археолог чеського походження.
Вікентій Хвойка народився 1850 року в селі Семині на Ельбі (Королівство Богемія, Австрійська імперія) у старовинній шляхетській родині. Мешкав у місті Хрудім (Чехія) та у Празі, закінчив навчання в Школі Економіки. 1876 року переїхав до Києва, де жив і працював учителем.
З 1890-х років почав займатися археологією, здійснивши низку розкопок у Києві та на Наддніпрянщині; співпрацював із культурними діячами Києва, що гуртувалися в Товаристві шанувальників старовини та мистецтва.
З 1904 року — кустос археологічного відділу Київського міського музею. 1893 року відкрив і дослідив пізньопалеолітичну Кирилівську стоянку, що існувала близько 20 тисяч років тому на Подолі в Києві, де виявлено скупчення великих кісток (мамонтів).
Розкопки палеолітичних стоянок, крім Кирилівської, в урочищі Протасів Яр у Києві, у селі Селище на Черкащині та інші тривали десять років. У цих розкопках брав участь і Володимир Антонович.
1896 року відкрив пам'ятки трипільської культури в селах Трипілля, Жуківці, Стайки на Київщині, а також на березі Дніпра в Києві. Визначив місце цієї культури, зробив класифікацію пам'яток і встановив час її виникнення (4-3 тисячоліття до н. е.). Власне назва «трипільська культура» з'явилася в праці Вікентія Хвойки про розкопки поселень 1901 року біля міст Канева та Ржищева на Київщині.
Вікентій Хвойка вважав трипільську культуру автохтонною. Її залишили пращури слов'ян — арійські племена, які були першими землеробами на теренах Середнього Придніпров'я. Вони мешкали на цій території упродовж тисячоліть і пережили всі численні переселення азійських та європейських племен, утримали «краї предків до сьогодення».
У часи існування Російської імперії «південно-західною Росією» називали Україну, а Хвойка висунув гіпотезу, згідно якої
Досліджував пам'ятки бронзової доби, городища й кургани скіфів, зокрема Пастирське (1898) і Мотронинське городища на Черкащині.
У 1898—1900 роках провів розкопки на Середньому Придніпров'ї та відкрив могильники з трупоспаленнями в урнах, так звані "поля поховань", які належать до Зарубинецької (II століття до н. е. — II століття) і Черняхівської (2—5 століття) культур.
Відіграв велику роль у заснуванні в 1899 році Київського музею старожитностей та мистецтв — тепер це Національний музей історії України. Хвойка був першим хранителем його археологічного відділу. Досліджував пам'ятки східних слов'ян, зокрема поселення VII–VIII століть у Пастирському городищі та могильниках сіверян у селі Броварки на Гадяччині, доводячи автохтонність слов'янського населення Середнього Придніпров'я.
Значну увагу присвятив дослідженню Київської Русі, особливо Києву, де здійснив розкопки на горі Киселівці (1894 рік), Старокиївській горі (1907–1908 роки), де були виявлені житла і майстерні ремісників та вироби з кістки, заліза, срібла, скла. Він провів розкопки давньоруських міст — городищ з оборонними спорудами і руїнами храмів Білгорода на Ірпіні, Витачева на Дніпрі, Шарки на Київщині, селі Кононча на Черкащині.
У праці «До питання про слов'ян» (1902 рік) він заявив, що у Середньому Придніпров'ї
У 1903 році вивчав пам'ятки українського середньовіччя, вів розкопки на замковій горі в Чигирині, де знайдено рештки споруд з XV—XVI століть.
Вікентій Хвойка був дійсним членом 11 наукових товариств:
тощо.
Здобуті Хвойкою колекції, а також рукописні матеріали зберігаються та експонуються в Національному музеї історії України (Київ) та в Державному історичному музеї Москви.
Спочив  року. Його поховали на польській дільниці Байкового кладовища в Києві. Могила знаходиться навпроти «Готичної брами».
Брав участь у роботі XI–XIV Всеросійських археологічних з'їздів, його знахідки високо оцінено на XI археологічному з'їзді в Києві в 1899 році.
Був автором понад 20 праць і статей:
У Києві в Подільському районі є вулиця Вікентія Хвойки. На честь славетного археолога випустили пам'ятну ювілейну монету.

Іва́н Фе́дорович Хворосте́цький ( 18 квітня 1888, Юридики (нині у складі м. Почаєва) Тернопільської області — 19 листопада 1958, Почаїв) — український художник і педагог, майстер ліричного пейзажу.
Іван Хворостецький народився у сім'ї робітника майстерні Почаївської лаври. Вивчившись у парафіяльній школі, він у 1900-і роки проявив хист до малювання, працював у іконописних майстернях, неодноразово був запрошений як помічник для розпису церков, одночасно навчаючись у професійних іконописців.
У 1908 році поступив до Київського художнього училища, де навчався до 1915-го. Серед педагогів училища найбільший вплив на нього справили Олександр Мурашко та Федір Кричевський.
У 1916 році Хворостецький став студентом Петербурзької Академії мистецтв, але після місяця занять був мобілізований (невдовзі його звільнили від військової служби через хворобу). Далі він на тривалий час повернувся до Києва, лише у 1920—1924 роках через скрутний матеріальний стан мешкав і вчителював у селі Павлівці Звенигородського повіту.
Упродовж 1925—1928 років навчався у Київському художньому інституті. Увійшов до складу АРМУ, згодом був членом АХЧУ, Українського мистецького об'єднання, брав участь у їхніх виставках. З 1938 року член Спілки радянських художників України.
Під час окупації гітлерівцями Києва художник був змушений кинути житло і майно та перебратися до рідного Почаєва, де залишився й у повоєнні роки. Тут він помер від запалення легень, тут-таки був похований.
Художнику була притаманна любов до рідної природи, що зумовило його захоплення пейзажем, оповитим ліричними настроями. Його твори експонувалися на різноманітних виставках з 1915 року, незмінно привертаючи увагу щирістю й задушевністю, бездоганним смаком, стриманим, але глибоким і виразним колоритом. Радянські умови змушували Івана Хворостецького зображати сцени нового часу, сільську працю тощо (дипломна робота в Художньому інституті називалася «Комсомолка на селі»), але й у цих творах підкупала живописність, гарне пейзажне тло. Його картина «Пралі» була 1928 року показана на бієнале у Венеції та здобула там заохочувальну премію.
У повоєнні роки Хворостецький продовжував творчі пошуки у царині пейзажу, чому сприяли неодноразові поїздки до Криму. Серед доробку тієї пори — картини «Озеро в Тернополі» (1955), «Зима в Кремінці» (1957), «Почаївський мотив» (1958), «Хвилі» та ін.
За участю художника відбувалися численні вернісажі, було проведено низку його персональних виставок. Нині твори митця зберігаються в Національному художньому музеї України, Тернопільському художньому музеї, у музеях Кременця, Миколаєва та ін. У 1989 році в Почаєві було відкрито Меморіальний музей художника І. Ф. Хворостецького.
Свій викладацький шлях І. Ф. Хворостецький розпочав у 1916 році, поступивши вчителем малювання до вищого початкового училища у Деміївці. Пізніше він поєднував обов'язки вчителя малювання й креслення у середніх школах Києва з навчанням у художньому інституті.
Викладав у Київському художньому технікумі (1929—1934), у Київському будівельному інституті (1932—1936). З 1935 року працював асистентом у Київському художньому інституті (з 1940 року — доцент).
У 1936 році розпочав керувати студією образотворчого мистецтва Київського Палацу піонерів.
І. Ф. Хворостецького називали своїм учителем Ю. С. Асєєв, М. Т. Катернога та ін.
Педагогічний шлях Хворостецького був перерваний війною у 1941 році. Переселившись до Почаєва, митець присвятив себе переважно творчій праці, обмежуючись веденням занять художнього гуртку в середній школі.

Тетя́на Олекса́ндрівна Хвосте́нко (* 22 листопада 1921, Харків — † 6 січня 1984, Київ) — український графік. Донька художника Олександра Хвостенка-Хвостова.
1954 року закінчила Київський художній інститут (нині НАОМА — Національна академія образотворчого мистецтва і архітектури). Учениця Василя Касіяна.
Станкова графіка, серія літографій «Нова Каховка» (1956—1957); кіноплакати тощо.
Серед плакатів:

Олекса́ндр Веніамі́нович Хвосте́нко-Хвосто́в (* , село Борисівка, нині Бєлгородської області Росії — † 16 лютого 1968, Київ) — український театральний декоратор, один з основоположників української сценографії. Народний художник УРСР (1945).
Родом з с. Борисівки на Курщині. Мистецьку освіту здобув у Московському училищі живопису, скульптури й архітектури.
З 1919 працював в Україні у книжковій та газетній графіці, був художником Київського оперного театру «Музична драма».
З початку 1920-х років — знову у театрі. В листопаді 1921 у Харкові, в Героїчному театрі завершено постановку першої в УСРР вистави «Містерія буф» за твором В. Маяковського; постановка Г. Авлова, декорації О. Хвостенко-Хвостова, музика Б. Яновського.
У жовтні 1924 в харківському Першому державному театрі для дітей відбулася прем'єра вистави «Том Сойєр» по М. Твену (художник О. Хвостенко-Хвостов).
Від 1925 року головний декоратор Харківського театру опери та балету. Виконав художнє оформлення опер: «Фауст» Ш. Ґуно (1924), «Севільський цирульник» Дж. Россіні (1926), «Кармен» Ж. Бізе, «Лоенґрін» Р. Ваґнера, «Наталка Полтавка» М. Лисенка (всі — 1934).
У Київському театрі опери та балету його творчий доробок такий: «Червоний мак» Рейнгольда Ґлієра (1928), «Джоні грає» Ернста Кшенека (1929), «Золотий обруч» (1930) та «Щорс» (1938) Бориса Лятошинського, «Запорожець за Дунаєм» Гулака-Артемовського (1935), «Продана наречена» Бедржиха Сметани (1937), «Наймичка» Михайла Вериківського (1943), «Лісова пісня» Михайла Скорульського (1946), «Галька» Станіслава Монюшка (1949), «Утоплена» Миколи Лисенка (1950) та ін.
Роботи Хвостенка-Хвостова визначаються багатством барв і відчуттям стилю музичного твору.
Донька Хвостенка-Хвостова, Тетяна Хвостенко — український графік.

Юзеф Хелмонський (;  — ) — польський маляр-пейзажист.
Студіював у Варшаві й Мюнхені; у 1876—1887 роках жив і працював у Парижі. У 1869—1908 роках часто відвідував Україну.
Поважну частину творів Юзефа Хелмонського становила його «Україніяна».
Твори на українські теми:

Промисловість побутової хімії - галузь хімічної промисловості, що виробляє синтетичні засоби для миття і догляду за одягом, посудом, меблями, розфасовує лаки, фарби, фотографічні матеріали, добрива та засоби боротьби з шкідниками тощо.
Товари побутової хімії в обмеженому асортименті до 1930-их pp. виробляли кустарі, згодом підприємства промислової кооперації (до її ліквідації 1956 року) та місцевої промисловости.
Як самостійна галузь промисловість побутової хімії оформилася в кінці 1960-х pp. з організацією об'єднання «Союзпобутхім» (1965), до якого входять спеціялізовані підприємства промисловості побутової хімії.
Відтоді реконструйовано діючі підприємства в Одесі, Сімферополі, Ужгороді та побудовано нові — у Києві, Донецьку, Дніпропетровську.
На 1969 рік промисловість побутової хімії УРСР становила понад 26% всесоюзного виробництва цієї галузі.
1980 року в СССР в системі Міністерства хімічної промисловості СРСР діяло 69 спеціалізованих підприємств і цехів промисловості побутової хімії. Найбільші з них: у Києві («Укрпобутхім») та Донецький, Дніпропетровський і Симферопільський заводи промисловості побутової хімії.
Частину товарів промисловості побутової хімії імпортували в Україну з інших регіонів СССР та країн Ради Економічної Взаємодопомоги.

Хімі́чне машинобудува́ння, галузь машинобудування, що виробляє апарати, машини, комплексні технологічні лінії та устаткування для хімічної промисловості. Хімічне машинобудування постало з кінця 19 ст. і значно зросло за останні десятиліття у зв'язку з розвитком хімії (зокрема нафтової і газової) промисловості. В Україні початком хімічного машинобудування можна вважати невеликі напівкустарні заводи, які виробляли машини для цукрової промисловості (поч. 20 ст.). Фактично хімічне машинобудування розвинулося в 1920-х pp., а самостійною галуззю стало у 1930-х pp. на основі докорінно реконструйованих і поширених машинобудівних заводів у Сумах (ім. Фрунзе), Києві («Більшовик»), Фастові («Червоний Жовтень»), Бердичеві («Прогрес»); крім цього, постало кілька спеціалізованих підприємств хімічного машинобудування, засновано у Харкові науково-дослідний інститут "УкрНДІхіммаш".
Після занепаду 1941 — 44-х рр. М. було відбудовано, і при наприкінці 1950-х pp. воно перевищило обсяг довоєнної продукції, а пізніше його було значно розбудовано. Постали нові заводи хімічного машинобудування в Коростені, Павлограді, Сніжному. В Україні діє близько 30 спеціалізованих заводів хімічного машинобудування і в понад 30 ін. галузях машинобудування виробляється хімічне устаткування.
Україна дає понад 33% загальносоюзного випуску хімічного устаткування. Обсяг її продукції не публікується. Відоме лише виробництво хімічного устаткування і запасних частин до нього в оптових цінах підприємств в млн карб, (на 1 січня): 1975 — 170,1, 1980 — 204,8, 1981 — 26,3.
В таблиці показана "Продукція галузі в грошовому вираженні, млн руб." 

Хімічна промисло́вість — це галузь важкої промисловості, до якої належить продукція мінеральних добрив, пластмас і хім. композитів, штучного і синтетичного волокна й текстилю, органічних і неорганічних хімікатів, гербіцидів, хімікатів для презервування продуктів харчової промисловості, фото- і кіноплівки та реактивів для упакування, штучної гуми, засобів для миття та дезинфектантів, отрутохімікатів воєнного призначення, а також деяких експозитів.
Хімічна промисловість – галузь важкої індустрії, на підприємствах якої, застосовуючи хімічні методи переробки сировини і матеріалів, одержують різну хімічну продукцію (органічні і неорганічні хімікати, мінеральні добрива і сировину для них, содопродукти, хлор, бром, барвники, реактиви, хімічні волокна, товари побутової хімії тощо). У залежності від технології виробництва і призначення продукції хімічна індустрія підрозділяється на окремі підгалузі.
Основними галузями хімічної промисловості є петрохімічна (або нафтохімічна) промисловість, карбохімічна (або коксохімічна) промисловість, заводи, що переробляють іншу хім. сировину (сірка, йод, бром) тощо. Деякі ділянки хімічного виробництва, за сучасною класифікацією, не належать до хім., а становлять окремі галузі промисловості; до них належить власне нафтохім. і целюлозно-паперова (т. зв. лісохім.) промисловість, коксохім., фармацевтична і найновіша — мікробіологічна промисловість. 
До складу хімічної промисловості входять такі галузі:
Вироби хімічної промисловості знаходять застосування у всіх без винятку ділянках нар. господарства і в побуті. Особливо швидке зростання вживання продуктів хімічної промисловості припадає на другу пол. 20 ст., коли у зв'язку з недостачею традиційних видів сировини (вовна, шкіра, деревина, хутра, навіть метали) та великим приростом населення постала потреба в замінниках цих матеріалів. Дякуючи високому ступеневі розвитку хім. науки та можливостям застосовувати в хім. виробництві автоматизацію процесів, хім. промисловість відзначається малою трудомісткістю, але високими коштами устаткування.

Промисловість хімічних волокон — галузь хімічної промисловості, що виробляє штучне і синтетичне волокно, целофанову плівку тощо. Сировиною є деревна та бавовняна целюлоза, полімерні матеріали — продукти переробки вугілля, нафти та природного газу. 
Промисловість хімічних волокон виробляє продукцію двох видів. При переробці природної сировини (деревина, бавовна) вилучають целюлозу, з якої виробляється віскозний і ацетатний шовк, що використовуються поряд з природними тканинами. У іншому випадку переважно з нафти і нафтових газів синтезують полімери і на їхній основі отримують синтетичні волокна – капрон, лавсан, ней-лон. Синтетичні волокна застосовують для виготовлен-ня міцного авто- і авіакорду, риболовних сіток, технічних тканин. 
Промисловість хімічних волокон постала в Україні напередодні Другої світової війни з введенням у дію 1937 фабрики віскозного шовку в Києві (нині ВАТ «Київхімволокно»). Швидкий розвиток X. в. п. припадає на 1960 — 78 pp.; за цей період заг. обсяг виробництва X. в. п. зріс у 12 разів і становить 168900 т хім. волокон; утворено виробництво синтетичних волокон, на які припадає більше пол. продукції X. в. п. УССР. Питома вага галузі у структурі хім. пром-сти респ. зросла за цей період з 5,7 до 8,2%. У виробництві X. в. п. найбільшу питому вагу має шовк для корду та техн. виробів (43,5%), штучне та синтетичне штапельне волокно (33,2%) і синтетичний та штучний шовк (23,2%). Майже 2/3 продукції X. в. п. використовується у виробництві товарів широкого вжитку. З їх застосуванням було вироблено (1975) 4% бавовняних, 87% вовняних, 99% шовкових, 4,6% лляних, 86,5% панчішно-шкарпеткових виробів. Частину хім. волокон УССР імпортує з РРФСР. У 1978 в Україні діяло 5 підприємств X. в. п. (з них 4 введені в дію за останні 2 десятиріччя): виробничі об'єднання «Хімволокно» у Києві та Чернігові (з 1959 — 61), зав. ім. XXII з'їзду КПРС у Черкасах (з 1961), Сокалі (Львівська область, з 1969), Житомирі (з 1974).

Хенцинський Чеслав Іванович (, Варшава — , Одеса) — патологоанатом, мікробіолог, епідеміолог. Родом з Варшави, працював в Одесі.
Закінчив 1876 року медичний факультет Варшавського університету. З 1877 по 1892 роки працював в Одесі лікарем госпіталю, потім прозектором міської лікарні, доцентом кафедри патологічної анатомії медичного факультету Одеського медичного університету. Одночасно викладав патологічну анатомію в зуболікарській школі. 1889 року захистив дисертацію на вчений ступінь доктора медицини про збудника малярії, тоді ж йому присвоїли вчене звання професора. Хенцинський розробив оригінальний метод подвійного фарбування клітин крові та кров'яних паразитів, що дозволяв виявляти паразитів крові, зокрема збудників малярії.
Наукові праці в галузі загальної патології, мікробіології та епідеміології, зокрема чуми й малярії, боротьбі з ними в Одесі.

Досифей Херескул (1709 — 1789), спочатку у Радівцях (з 1750), з 1782 — єпископ Буковини з осідком у Чернівцях. Завдяки інтервенції, Херескулі в 1783 році австрійський уряд дозволив перенести мощі св. Івана, патрона Буковини, з Жовкви до Сучави. За його єпископства 1782 року створено з колишніх монастирських маєтків фонд (понад 200 000 га землі), призначений для фінансування потреб буковинської єпархії. Херескул (румун за походженням) прихильно ставився до культурно-релігійних потреб українського населення Буковини.

Херсо́н — місто, обласний центр на півдні України. Важливий економічний центр півдня України. Адміністративний центр Херсонської області. Значний залізничний вузол (на лінії Миколаїв—Снігурівка—Джанкой), морський торговельний порт, річковий порт. Місто розташоване на правому високому березі Дніпра. Херсон має місто-супутник Олешки.
Як перше місто з так званого «Грецького проекту» Григорія Потьомкіна та Катерини II, було назване на честь найвідомішого міста-колонії Херсонес, що розташоване у Криму. Антична назва Херсонес — давньогрецьке діалектне слово «півострів». Але для назви було використано візантійський варіант, що вперше з'являється за часів імператора Зенона.
Терен сучасного міста Херсона був заселений ще з дохристиянських часів. Перша людина з'явилася на цій території в епоху міді та бронзи. На місці, де була розташована Херсонська фортеця, а зараз міститься один з центральних парків, було знайдено скіфське поховання IV–III ст. до н. е.
У 1737 році під час Російсько-турецької війни 1735–1739 років на правому березі Дніпра було побудовано укріплення Олександр-Шанц. За Кючук-Кайнарджійською мирною угодою 1774 року між Османською імперією і Росією, до Росії відійшли землі між Дніпром і Південним Бугом. Щоб убезпечити їх від можливих нападів, треба було спорудити нову потужну фортецю, а заодно надійний флот. Визначити місце було відряджено експедицію, що її очолив віце-адмірал Сенявін, що був командувачем Азовського флоту. Саме він запропонував будувати корпуса суден під прикриттям укріплень Олександрівського Шанца, а вже потім, провівши їх до Глибокої гавані, в Дніпровсько-Бузькому лимані споряджати їх, ставити гармати та щогли. План Сенявіна був схвалений рескриптом Катерини II в грудні 1775 року. Саме так і будували кораблі в Херсонському адміралтействі, аж до його ліквідації у 1827 році.
Херсон запозичив свою назву в давньогрецького міста Херсонеса Таврійського (грецьке Χερσόνησος, "Херсонесос" означає півострів). На карті імперії з'явилося нове місто — Херсон, указ про заснування якого 18 червня 1778 року підписала Катерина II. У Херсоні розпочиналося будівництво Чорноморського флоту. Вересневого дня 1783 року зі стапелів адміралтейської верфі було спущено на воду перший 66-гарматний великий корабель «Слава Екатерины».
Одним із засновників міста став князь Григорій Потьомкін-Таврійський, а керівником будівництва фортеці — І. А. Ганнібал — двоюрідний дід Олександра Пушкіна. Визначним організатором флоту був адмірал М. С. Мордвинов, а адмірал Федір Ушаков не лише брав участь у створенні бойових кораблів, а й готував їхні екіпажі до дій проти османського флоту.
У 1787 році командувачем військами при Херсоні та Кінбурні було призначено видатного полководця Олександра Суворова. Він першим відзначив відчайдушність херсонців, їх готовність захищати своє місто у важкий воєнний час.
Наприкінці 18 ст. Херсон відіграв важливу роль у розвитку внутрішніх та зовнішніх економічних зв'язків Російської імперії. Через Херсонський порт здійснювалася торгівля з Францією, Італією, Іспанією та іншими країнами Європи.
З Херсоном були тісно пов'язані долі багатьох історичних осіб України, Польщі та Росії 18 ст.
Саме тут колишню запорозьку славу примножували козаки та їхні отамани: Сидір Білий, Захарій Чепіга, Антон Головатий, зусиллями яких було створено Чорноморське козацьке військо.
У 1803 р. Херсон став центром губернії, що охоплювала мало не цілий південь тодішньої України. У місті розвивалося цивільне суднобудування, виростали підприємства з переробки продукції сільського господарства. Після 1861 року намітилося значне зростання економічного потенціалу краю. З проведенням днопоглиблювальних робіт у руслі Дніпра Херсон знов набув значення важливого морського порту. На початку 20 ст. десятки мільйонів пудів хліба щороку вивозили звідси до Великої Британії, Німецької імперії, Данії та інших держав.
Промислові підприємства міста постачали продукти харчування, вироби легкої промисловості, суднобудування, сільськогосподарського машинобудування, лісообробки. У 1907 р. залізнична колія з'єднала Херсон з великими містами країни, а у 1908 р. дала струм перша міська електростанція.
На 1914 рік населення Херсона перевищило 80 тис. чоловік. Місто було не лише адміністративним, а й культурним центром Півдня України. Тут функціонувало понад 50 шкіл, училища, 6 гімназій. Висококласних спеціалістів готувало земське сільськогосподарське, морехідне, медичне, комерційне училища, учительська семінарія. У місті діяли театр, музичне товариство, бібліотеки, два музеї. Значну роботу з розбудови та доброустрою виконувала міська дума.
Звістку про повалення самодержавства в Херсоні одержали 2 березня 1917 р. Після проголошення першого універсалу Центральної Ради органом влади в місті було проголошено українську губернську Раду на чолі з колишнім учителем В. М. Чехівським. Того ж року зусиллями херсонських українців у місті виникла перша українська політична організація «Українська Хата», яка стала кузнею українських державотворчих процесів на Херсонщині. 10 грудня 1917 Херсонська губернська рада визнала Херсонщину невід'ємною складовою УНР.
Всі партії перейшли в місті на легальне становище. У Херсоні діяли партії українських націонал-демократів, есерів, кадетів, більшовиків, меншовиків тощо.
18 січня 1918 р. місто захопили більшовицькі війська. Цей період тривав два місяці. Було проведено націоналізацію підприємств, ліквідовано попередній адміністративний апарат, встановлено «революційний порядок».
5 квітня 1918 р. австро-німецькі війська за допомогою Українських Січових Стрільців взяли Херсон. В Україні розпочалося правління гетьмана Павла Скоропадського, яке протривало 8 місяців.
На зміну прийшла влада Директорії, а 29 січня 1919 р. в місто прибули британо-франко-грецькі війська.
8 березня 1919 р. під час україно-радянської війни більшовицькі загони М. Григор'єва захопили місто, і влада перейшла до «Ради робітничих та солдатських депутатів». Під її керівництвом проводилася політика «військового комунізму».
З 13 серпня 1919 р. Херсон перейшов під контроль військ Добровольчої армії Півдня Росії під командуванням генерала Денікіна.
16 квітня 1920 р. Херсоном остаточно заволоділа Червона Армія. У місті встановилася радянська влада.
В березні 1923 р. Херсон став центром Херсонської округи. До червня 1925 р., коли губернії було ліквідовано, він входить до складу Одеської губернії. У 1925 р. в місті проживало 46 230 осіб. Було створено великі промислові підприємства: кондитерську фабрику (1928), консервний завод (1929), електромашзавод (1932), бавовнянопереробний завод (1933), у 1931 р. збудовано нові корпуси судноремонтного заводу, закінчилося спорудження елеватора — одного з найбільших у державі, споруджувався нафтопереробний завод. Збільшив обіг вантажів херсонський порт (у 1939 р. через нього було перевезено 1 млн тонн вантажів).
У 1941 р. в Херсоні було відкрито аеропорт. На цей рік у Херсоні працювали 4 поліклініки, 3 лікарні, 22 дитсадки, 59 шкіл, 7 дитячих будинків, 2 ВНЗ. Також у Херсоні діяла авіашкола, яка випустила велику кількість пілотів — Героїв Радянського Союзу.
З початком німецько-радянської війни 22,5 тис. осіб з Херсонщини вступили до лав добровольців. З Херсона у серпні 1941 р. було евакуйовано три заводи: нафтопереробний, сільськогосподарського машинобудування, судноремонтний. За 20 діб евакуації на лівий берег Дніпра було переправлено 130 тис. осіб.
У середині серпня 1941 р. німецькі війська підійшли до Херсона. Місто захищали воїни 51-ої стрілецької дивізії і моряки Дунайської військової флотилії.
Битва за Херсон тривала з 15 по 18 серпня, коли Херсон було захоплено німцями. Він увійшов до складу німецького протекторату Райхскомісаріат Україна.
13 березня 1944 р. період німецької окупації закінчився, і до міста увійшли частини 49-ї гвардійської стрілецької дивізії під командуванням полковника Василя Маргелова та 295-ї стрілецької дивізії під командуванням полковника О. П. Дорофєєва. Місто й область було повернено до складу Радянського Союзу.
В період німецької окупації у Херсоні активно діяла Організація Українських Націоналістів (революційна). Херсонський окружний провід ОУН (р) очолював Богдан Бандера (рідний брат Степана Бандери). Під прикриттям діяльності загонів самооборони, дозволених окупаційною владою, вони проводили збори з метою пропаганди програми ОУН, на які збиралося до двох тисяч осіб. Прихильники ОУН (б) гуртувалися навколо командира самооборони на ім'я «Конрад». Вони мали зв'язок з іншою групою, що діяла в окупаційній адміністрації Херсона. Керував нею заступник міського голови Гриць. До середини січня 1942 р. обидві групи були заарештовані. 12 серпня того ж року в Херсоні було ув'язнено ще вісім осіб, запідозрених у приналежності до українського підпілля. У листопаді 1942 організаційну мережу ОУН (р) було ліквідовано німцями.
30 березня 1944 р. Херсон знов отримав статус обласного міста УРСР.
У повоєнні роки місто перетворилося на великий промисловий, сільськогосподарський та культурний центр на Півдні України.
Галузеве формування промисловості Херсона в цілому завершилося в 50-ті роки, коли запрацювали виробничі потужності суднобудівного заводу, заводів ім. Петровського, нафтопереробного, бавовняного комбінату.
У 1951 р. розпочалося будівництво суднобудівного заводу, а вже через три роки з його стапелів зійшли перші 2 танкери «Херсон» та «Грізний». Всесоюзною будовою був бавовняний комбінат, закладення першої черги якого — прядильно-ткацької фабрики № 1, відбулося в грудні 1952 р. В січні 1955 р. було випущено перші метри тканини.
У 60-ті рр. у місті відкрито тролейбусне сполучення. З 1961 р. розпочався регулярний рух суден на підводних крилах за маршрутом Херсон-Одеса.
В березні 1977 р. в Херсоні почалося будівництво автомобільного мосту через Дніпро, який зв'язав місто з лівобережжям та Кримом.
Після 1991 р. Херсон доволі стабільно пережив економічну та соціальну кризу. Було відкрито нові підприємства, зокрема автомобілебудівний завод СКІФ, підприємство Анто-Рус, що випускає автобуси.
Було проведено структурну перебудову великих херсонських підприємств. Суднобудівний завод отримав багато замовлень з-за кордону, на нафтопереробний завод прийшли потужні інвестори з Росії та Казахстану.
Відновлено пам'ятник засновникові міста Григорію Потьомкіну, зруйнований у 1920 р. 2002 року почалася реставрація Свято-Успенського собору, відновлюється римо-католицький костел, будується лютеранська кірха.
Одеська (Жовтнева) площа. У XVIII столітті місце, де згодом розташовувалася стара Одеська площа, було єдиним у межах цивільного передмістя Херсона, до якого могли приставати кораблі. Решта берега була заболочена. Тому саме тут було побудовано першу міську пристань у вигляді широкого (близько 15 метрів) дерев'яного моста завдовжки 140 метрів.
До кінця XVIII століття ця пристань занепала і була розібрана, а на початку XIX століття Херсон став губернським центром і пристань було відновлено. У середині XIX століття, коли тривали роботи з будівництва Дніпровської набережної, на майбутній площі було побудовано казарми арештантської роти, яку використовували на роботах.
Після 1856 року на цьому місці облаштували пристань РОПиТ (Російське товариство пароплавства і торгівлі), яка здійснювала вантажні і пасажирські перевезення в міста Олександрівськ (Запоріжжя), Миколаїв і Одесу. Одеський напрямок був найпопулярнішим. Не випадково вже на плані 1874 площа була названа Одеською.
У 1967 році Одеську площу було перейменовано в Жовтневу. Назва ж Одеська перейшла до площі річкового і морського вокзалів.
Портове управління. Управління робіт Херсонського порту засновано в 1902 році згідно з указом Сенату від 3 червня 1902 року. Управління керувало будівництвом портових споруд та оснащенням Херсонського торговельного порту і підпорядковувалося відділу торговельних портів Міністерства торгівлі та промисловості.
Будівля побудована тоді ж, у 1902 році, за проектом міського архітектора Антона Івановича Сваріка з використанням незвичайних для Херсона елементів романської архітектури. До цього Херсонське портове управління було розміщено в будинку Подпалова по Гімназичній вулиці. На ділянці, відведеній містом у 1901 році, планували ще побудувати житлові будинки, але цей задум здійснився пізніше. Управління робіт Херсонського порту було ліквідовано в 1920 році. Сьогодні в цій будівлі Управління Херсонського морського торгового порту (проспект Ушакова, 4). Будівлю Управління зображено на поштовій картці. На другому плані видно будинки, розташовані на вулиці Гімназичній. Ліворуч — будинок з шатровим дахом Олександра Петровича Писарєва (вулиця Гімназична, 2), правіше будинок з вежею на вулиці Гімназичній, 6, а поряд з ним видно житловий будинок у вигляді вежі (вулиця Морська, 5).
Населення міста станом на 2014 рік - 297 593 осіб. (2014), населення агломерації — понад 350 тис. осіб.
Динаміка національного складу населення Херсона за даними переписів, %
Динаміка рідної мови населення Херсона за переписами, %
Херсон поділений на три райони:
У радянський період Херсон став великим промисловим містом (попри занепад у роки війни 1941–1944).
Провідні галузі промисловості: металообробна і машинобудівна (зокрема, суднобудування і сільськогосподарське машинобудування), харчова і текстильна. Найважливіші підприємства машинобудування та металообробної промисловості: Херсонський комбайновий завод ім. Г. Петровського, Херсонський суднобудівний завод, суднобудівний і судноремонтний завод імені Комінтерну, судноремонтний завод, електромашинобудівний завод, завод карданних валів.
З підприємств харчової промисловості найбільшими є Херсонський консервний комбінат, хлібний, м'ясний, рибний комбінати, млинокомбінат, молочний, виноробний заводи, макаронна фабрика.
Легка промисловість представлена Херсонським бавовняним комбінатом, шкіряно-взуттєвим комбінатом, взуттєвою і швейною фабриками.
Працюють нафтоперегінний завод (нафта надходить з Росії системою „Придніпровських нафтопроводів“), великий склотарний завод, завод залізобетонних виробів тощо.
Промислові підприємства виробляють морські вантажні судна, танкери, сейнери, теплоходи, тракторні причепи тощо.
За 2009 рік 106 промисловими підприємствами міста реалізовано товарної продукції на суму 3542,0 млн грн.
Херсонський морський торговий порт провадить великі експортно-імпортні операції з багатьма країнами світу. Є річковий порт.
Аеропорт „Херсон“ (Чорнобаївка) (Код IATA: KHE, код ICAO UKOH; коорд. 46°40'22.14» П 32°30'23.71" С).
Оперізує місто міжнародна траса (Одеса—Ростов-на-Дону), що у своєму кримському відгалуженні переходить у витончений Антонівський міст — гордість Херсона. Також у місті бере початок траса (Херсон—Керч—Сочі—Поті).
В Херсоні базується жіноча гандбольна команда Дніпрянка-багаторазовий бронзовий призер Чемпіонату України з гандболу серед жінок.
Корисні копалини: підземна питна вода, мінеральна вода, глини, суглинки.
Заповідники: на території міста розміщено 11 об'єктів природно-заповідного фонду місцевого значення.
Пам'ятки природи місцевого значення:
Херсон — значний науковий і культурний центр: один з найбільших у південній Україні університетів (Херсонський державний університет), а також — Херсонський національний технічний університет, Херсонський державний аграрний університет, 12 середніх спеціальних училищ і технікумів (судномеханічний, машинобудівний, гідрометеорологічний, медичний, два морехідні); два театри — обласний музично-драматичний і ляльковий; філармонія; Херсонський краєзнавчий музей; Палац культури, Український науково-дослідний інститут зрошуваного хліборобства.
Херсон — важливий навчальний та освітній центр. Працюють 15 ВНЗ:
Гурт «Воплі Відоплясова» в альбомі 2006 р. «Були деньки» присвятив місту пісню «Були деньки».
Парк Херсонська фортеця вважається найстарішим, оскільки він створений на місці колишньої Херсонської фортеці, від якої до наших днів збереглися залишки валів і двоє воріт — Московські і Очаківські. Очаківська брама є символом міста і зображена на його гербі. На околиці парку розташована будівля колишнього Арсеналу, пам'ятки архітектури. У центрі парку встановлені пам'ятники двом героям Радянського союзу — Іллі Кулику та Миколі Суботі. Ілля Кулик був керівником підпільної організації «Патріот Батьківщини», боровся проти загарбників в окупованому місті. Микола Субота — воїн-кулеметник проявив надзвичайну відвагу і мужність при форсуванні Дніпра та при звільненні Херсона в 1944 році. Імена героїв носять дві міські вулиці. Сьогодні в парку люблять відпочивати містяни, побудовані тенісні корти і працюють літні кафе-майданчики.
Дендропарк
Дендрологічний парк Інституту зрошуваного землеробства НААН України був створений у 1965 році згідно з розпорядженням Ради міністрів УРСР від 13.09.1963 р. № 1391-Р та на його підставі рішенням виконкому Херсонської обласної ради трудящих від 19.09.1963 р. № 374. Рішенням Херсонського облвиконкому від 04.12.1975 р. № 651/24 Дендропарку УкрНДІзз було надано статус  «Парк — пам'ятка садово-паркового мистецтва місцевого значення».
Дендропарк закладений у регулярному ландшафтному стилі, на площі 5,6 га. На цей час загальна площа парку становить 4,2 га. Парк зберігся у його первісному плануванні. Парк складається з головної заасфальтованої алеї, яка оточена хвойними породами дерев, а також 10 діагональних та перпендикулярних щодо головної бічних алей, більшість з яких вимощена плиткою. У північній частині дендропарку знаходиться ставок. На головній алеї — бюст академіку Д. М. Прянишникову.
На території парку інтродуковано 90 видів деревних та чагарникових рослин. Частина з них, на жаль, не збереглася. Станом на осінь 2010 року відмічено зростання 75 видів. Серед них включена до Червоної книги України береза дніпровська. Також відмічено 18 видів
квітково-декоративних рослин, 46 видів дикорослих судинних рослин та 23 види лишайників та ліхенофільних грибів.
Асортимент рослин, які можна побачити в дендропарку:
1. Хвойні рослини: біота східна, туя західна, ялина колюча ф. Голуба, сосна звичайна, ялівець козацький, ялівець віргинський, кипарис аризонський, кедр атласький, тис ягідний, кедр ліванський, сосна кримська.
2. Листопадні рослини: дуб звичайний, дуб пірамідальний, кельреутерія метельчата, клен цукровий, ясень звичайний «Плакучий» (штамб), таволга Вангуттова, софора японська, бирючина звичайна, липа серцелиста, робінія псевдоакація, бузок звичайний, лох сріблястий, юка нитчаста, дейція шершава, платан східний, чубушник звичайний, гіркокаштан звичайний, бобовий анагіролистий, калина звичайна, півонія
деревовидна, форзиція середня, таволга японська, вейгела квітуча, барбарис
звичайний.
3. Вічнозелені рослини: самшит вічнозелений, магонія падуболиста, ожина, жимолость Джеральда.
4. Ендеміки: ірис низький, береза дніпровська, вероніка лугова, очиток шестикутовий.
5. Лікарські рослини: шавлія лікарська, календула лікарська, лаконос американський, ехіноцея пурпурова, конвалія
травнева.
6. Одно-, дво- та багаторічні квіти: чорнобривці похилянні, цинерарія приморська, айстра новобельгійська, гібіскус трав'яний, гладіолус, хризантема, очиток їдкий, ірис гібридний, целозія, аквілегія, кохія, іпомея, лаватера, кареопсіс, сантоліна, мирабеліс, юка нитчаста, рудбекія, геленіум, лілія, сальвія квітуча, агератум, бальзамін, алісум скелястий, рудбкія гібридна, барвінок малий, барвінок великий.
Дендропарк є базою рекреаційного призначення, дослідних робіт, є місцем проведення освітньої роботи зі школярами, студентами та громадянами області, а також місцем відпочинку населення смт Наддніпрянське.
Колектив Інституту зрошуваного землеробства  займається доглядом за деревами та квітниками, вирощуванням розсади квітів, які потім використовуються для посадки парку.
Дендропарк розташований у зоні високої загазованості й виконує роль біологічного фільтра на трасі Херсон-Каховка. Крім того, дендропарк Інституту зрошуваного землеробства (разом із ботанічним садом Херсонського державного університету, дендропарком Херсонського державного аграрного університету та парком школи-інтернату № 2) входить до складу природно-заповідного фонду Херсону і є об'єктом місцевого значення.
У Херсоні свої храми мають всі головні християнські конфесії, представлені у державі:
4 січня 2011 року було відкрито меморіальну дошку на честь Андрія Михайловича Конощенка — громадського та політичного діяча Української Народної Республіки. Гранітна плита встановлена на фасаді храму Зосими й Савватія Соловецьких УПЦ КП, який розташований у мікрорайоні Текстильників на вул. Дмитра Марковича, 65. Ініціаторами вшанування видатного херсонця виступили благодійна ініціатива "Героїка" та Херсонський осередок Спілки Української Молоді в Україні.
22 лютого 2014 року у Херсоні під час мирних виступів було знесено пам'ятник В. І. Леніну та встановлено меморіал на честь Героїв Небесної сотні. Меморіал являє собою прапор України та оздоблення навколо п'єдесталу у вигляді традиційної української вишивки.
Серпнем 2015 року у Херсоні відкрито пам'ятний знак на кладовищі — поховані 728 солдатів армії Німеччини, котрі в час Другої світової війни були в херсонському таборі військовополонених. Полонені, що поховані на цьому кладовищі, загинули протягом одного місяця
У Херсоні друкується близько 20 різних газет і журналів. Серед суспільно-політичних видань найвідоміша газета «Акценты», найпопулярніше інформаційно-розважальне видання — це тижневик «Теленеделя», відомі рекламно-інформаційні видання: «Гривна» та «Из рук в руки».
Серед телевізійних агенцій у місті працюють Херсонська обласна державна телерадіокомпанія (ХОДТРК) «Скіфія», Телеканал «ВТВ плюс», «Херсон-Плюс», «ТВій плюс», «KRATU» та «ЯТБ».
На території міста в межах радіочастот FM-діапазону своє мовлення проводять 15 всеукраїнських та регіональних радіостанцій: «Шансон» (92.2 MHz), «NRJ» (99.0 MHz), «Херсон FM» (99.4 MHz), «Таврія»/ «1-й канал НРУ» (100.6 MHz), «KISS FM» (101.2 MHz), «Стильне радіо „Перець FM“» (101.9 MHz), «Хіт FM» (102.5 MHz), «DJ FM» (103.1 MHz), «Ера FM» (103.7 MHz), «Радіо П'ятниця» (104.4 MHz), «Русское Радио Україна» (104.8 MHz), «Авторадіо-Україна» (105.6 MHz), «Наше радіо» (106.2 MHz), «Ретро FM» (106.7 MHz) та «Радіо РОКС Україна» (107.6 MHz).
Пам'ятки історії та культури Херсона:
Херсон є членом Міжнародної Асамблеї столиць і великих міст країн СНД. Також на честь давніх відносин з містами-побратимами була названа вулиця Залаегерсег і мікрорайон Шуменський.

Херсоне́с Таврі́йський (у перекладі з  — (ге¯ херсо́не¯сос) означає «півострів», за середньовіччя — Херсон, у давньоруських джерелах — Корсунь) — старогрецьке місто-держава в південно-західній частині Криму (у межах Севастополя).
23 червня 2013 року на 37-й сесії Комітету Світової спадщини ЮНЕСКО, що проходила у Камбоджі, Херсонес Таврійський був включений до списку світової спадщини ЮНЕСКО. До списку була також внесена і хора — сільськогосподарська округа навколо Херсонесу.
Херсонес Таврійський заснований 422—421 рр. до н. е. грецькими вихідцями з Гераклеї Понтійської як грецька колонія на північному узбережжі Чорного моря і за античної доби став важливим торговельним, ремісничим і політичним центром південно-західного узбережжя Криму. Херсонес розміщений біля Карантинної бухти в межах сучасного міста Севастополя. Найдавніші археологічні знахідки в Херсонесі — уламки чорнофігурної кераміки — датуються VI століттям до н. е. За свідченням Страбона, поряд з Херсонесом Таврійським розташовувалося інше місто, яке Страбон називає Давній Херсонес, що, можливо, дало назву для Херсонеса Таврійського.
Уже через століття після заснування територія Херсонесу охоплювала весь півострів, що лежить між Карантинною і Пісочною бухтами (в перекладі з грецької «Херсонес» якраз і означає півострів).
Економічний і політичний розквіт Херсонесу Таврійського припадав на IV—II ст. до н. е. Він був демократичною державою, карбував власні монети. Основою його економіки було виноградарство, рибний промисел, ремесла і торгівля (збіжжям, а також худобою та рибою) з іншими грецькими містами, скіфами й таврами.
У III ст. до н. е. в Херсонесі жив і працював історик Сіріск, перший історик на теренах України. Сіріск зробив опис історії міста Херсонеса та його взаємин з Боспорським царством, однак його праці не збереглися. Припускають, що, як і Геродот, він виступав у театрі, а саме в Античному амфітеатрі Херсонеса, спорудженому в той час.
За весь час існування міста-держави херсонесцям доводилося вести численні війни. У II століття до н. е. Херсонес вів тривалу війну зі скіфами. Була втрачена Керкінітида, зруйнований Калос Лімен, ворог неодноразово стояв біля воріт міста. Херсонес був змушений звернутися за допомогою до понтійського царя Мітрідата VI Євпатора, який скерував до Криму великий загін на чолі з полководцем Діофантом. Діофант на чолі об'єднаної армії, куди входили херсонеські і понтійські війська, протягом трьох кампаній (у 110-107 рр. до н. е.) розгромив скіфів, взяв Феодосію, дійшов до Керченського півострова й захопив Пантікапей. Проте Херсонесу не вдалося зберегти свою самостійність: він увійшов до складу держави Мітрідата. Відтоді місто перебувало в тривалій залежності від Боспорської держави.
Після смерті Мітрідата VI Євпатора політична карта всього Східного Середземномор'я кардинально змінилася. Вибираючи з двох бід меншу, херсонесці вирішили «стати під тверду руку» Риму як «вільного міста» і позбутися принизливої опіки царів Боспору. Римський диктатор Гай Юлій Цезар прийняв Херсонес під опіку Риму. Однак пізніше, ідучи за своїм улюбленим принципом «розділяй і володарюй», римські імператори то підпорядковували місто своїм союзникам — боспорським царям, то надавали йому «свободу», коли необхідно було стримати амбіції боспорських монархів.
У перших століттях н. е. в Херсонесі затверджується олігархічна республіка, влада в якій належала незначному колу впливових, знатних і покірних Риму осіб. У 60-ті роки I століття римляни організували велику військову експедицію в Таврію, щоб дати відсіч скіфам, які знову загрожували містові. Після розгрому скіфів військами трибуна Плавта Сільвана Херсонес стає форпостом римських військ у Північному Причорномор'ї.
У цитаделі міста, змінюючи і доповнюючи один одного, стояли загони I Італійського, XI Клавдієвого та V Македонського легіонів з провінції Нижня Мезія (тер. сучас. Болгарії), а в херсонеській гавані базувалися кораблі Мезійського Флавієвого флоту. У місті розташовувалась ставка військового трибуна, якому підпорядковувалися сухопутні й морські сили в Криму. Через загрозу вторгнення гуннської орди в останній чверті IV ст. римське командування передислокувало у Таврику легіон "Balistarii Seniores", що підпорядковувався військовому магістру Сходу, а згодом склав основу херсонеського гарнізону.
На початку IV століття в Херсонесі була заснована християнська єпископська кафедра. У 301 р., за часів імператора Діоклетіана, Патріарх Єрусалимський Гермон послав у країну Тавроскіфів, в місто Херсонес, єпископів Єфрема та Василя. 310 р. — дізнавшись про мученицьку смерть святителів Єфрема й Василя, Патріарх направляє в Крим трьох його сподвижників — єпископів Євгена, Елпідія і Агафодора.
У V столітті християнство стає офіційною релігією. Безжально руйнуються пам'ятки античного мистецтва, театр, храми, їх заміняють християнські церкви, каплиці. У складі Римської держави в IV—V століттях місто вело виснажливу боротьбу за виживання, стримуючи натиск найсильніших варварів, серед яких особливою жорстокістю відзначалися гуни. Херсонес, захищений потужними оборонними стінами, продовжує жити ще тисячоліття, але вже в умовах нового, феодального ладу.
У V столітті Херсонес увійшов до складу Візантійської Імперії. З V до XI століття Херсонес був найбільшим містом на північному березі Чорного моря і важливим центром візантійської культури. З IX століття він став однією з її військово-адміністративних областей. До того часу змінився не тільки зовнішній вигляд середньовічного міста, а і його ім'я: візантійці називали його Херсоном, слов'яни — Корсунем.
За цей півтисячолітній період своєї історії Херсонес опинявся на перехресті військово-політичних інтересів Хазарського каганату, Київської Русі, печенігів і половців. У 988 році київський князь Володимир після кількох місяців облоги захопив місто. Взяття Корсуня дало змогу Володимирові диктувати свої умови візантійському імператорові Василеві II і одружитися з візантійською царівною Ганною. У свідомості давньоруських літописців захоплення Корсуня нерозривно пов'язане з Хрещенням Русі та поширенням християнства. З того часу (частково раніше) культурні впливи Візантії на Київську Русь йшли переважно через Херсонес (Корсунь).
З початку XIII століття (від захоплення Константинополя хрестоносцями) Херсонес опинився в залежності від Трапезундської імперії.
У середині XIV століття, коли торгівлю на Чорному морі монополізували генуезці, Херсонес швидко занепав і був знищений татарами (1299 р. — нападом Ногая). Великий князь Литовський Ольгерд розбив кримськотатарське військо в 1363 році поблизу гирла Дніпра та продовжив свій похід у Криму, спустошивши Херсонес і захопивши тут всі цінні церковні предмети. Його наступник Вітовт в 1397 році пішов на Крим, дійшов до Кафи і знову зруйнував Херсонес.
У 1399 році темник Золотої Орди Едигей захоплює і спалює місто. Після цього нищівного удару Херсонесу вже не судилося піднятися. Херсонес був насамперед торговим містом і загинув не лише внаслідок нападів та плюндрування, а й через зростаючу конкуренцію з генуезькими колоніями: Кафою, Чембало та іншими.
Професор Кембриджу, мандрівник Е. Д. Кларк стверджував після відвідин Херсонесу 1812 року: 
Вже в наші дні після окупації Криму російською армією в зоні археологічного заповідника в серпні 2015 року російські військові викопали та залили бетоном площу 250×250 м, безповоротно зруйнувавши фундаменти садиби античних часів.
Херсонес був типовим грецьким полісом. Це місто-держава було рабовласницькою республікою з демократичною формою правління. Вищим органом влади були збори всіх вільних громадян чоловічої статі, які досягли повноліття. Народні збори приймали закони і вирішували найважливіші питання. Повсякденним життям міста керували виборна рада та колегії, які здійснювали спостереження за всією діяльністю жителів міста. Історики припускають, що члени ради обиралися на місяць, а її секретар (грамматевс) — на рік. Ім'я царя (базилевса) було епонімом, тобто його ім'ям називався і датувався рік. Від стародавньої високої посади царя збереглися почесні, але тільки формальні релігійні функції. Для командування військом обиралася колегія стратегів, пізніше їх замінили архонти.
Колегія деміургів охороняла чистоту демократичного ладу. У місті існували народний суд і спеціальні посадові особи — дікасти (судді). Рішення суду приймалися за допомогою голосування камінчиками, тобто таємним голосуванням. Державна скарбниця і священні суми перебували у віданні різних осіб, які також обиралися народом, а після закінчення терміну служби звітували перед народними зборами про проведені витрати. Агораноми спостерігали за порядком на ринку, астіноми — за точністю мір ваги та об'єму, імена останніх карбувалися на монетах і ручках амфор.
Як і в інших античних державах, в Херсонесі надавали великого значення фізичному вихованню та навчанню. Тому тут існувала особлива посада гімнасіарха. Всі ці посади були виборними, вибори проводилися або хейротонією (голосування підняттям рук), або за жеребом. До числа найважливіших посадових осіб належали номофілаки — магістрати, характерні виключно для аристократичних та олігархічних держав, де вони мали право накладати покарання, призначати послів тощо. Така риса аристократичного устрою пов'язана із завоюванням і підпорядкуванням місцевого населення і необхідністю бути в постійній військовій готовності, коли представники найзаможніших родин виступають основою збройних сил.
Політична історія Херсонесу V—II ст. до н. е. майже невідома. Мабуть, тільки один, але зате дуже важливий період висвітлений у джерелах дуже повно. З III в. до н. е. грізною силою в Північному Причорномор'ї стають скіфи. Розрізнені їх племена поступово переходять до осілого способу життя, землеробства (поряд зі скотарством), утворення племінних союзів. Політичне їх об'єднання завершується створенням великої держави з центром у Неаполі («Нове місто», руїни його — на південно-східній околиці сучасного Сімферополя). На чолі його стає розумний і енергійний вождь — цар Скілур. Скіфська знать мріє про багатства грецьких міст, прагне захопити в свої руки узбережжя з його заморською торгівлею.
У I столітті до н. е. Херсонес втратив демократичну форму правління, потрапивши в залежність від Римської імперії і довго служив основним форпостом її політики в Північному Причорномор'ї.
Торгівля Херсонесу була переважно посередницькою. З грецьких міст Малої Азії, островів Егейського моря та материкової Греції (Гераклея, Синоп, Делос, Родос, Афіни) купці привозили сюди прикраси з дорогоцінних металів, зброю, розмальований чорно-лаковий посуд, оливкову олію, мармур тощо. Частина цих товарів перепродувалася сусідам — скіфам. Значну частку херсонеського експорту становили тубільні товари: хліб, худоба, шкіри, хутра, мед, віск, а також раби.
Гераклійський півострів херсонесці перетворили на свою сільськогосподарську зону — так звану хору, де були споруджені укріплення, садиби, розмежовані наділи, зазеленіли виноградники і сади (пор. Поселення Панське). Виноградарство та виноробство склало основу місцевого сільського господарства. У самому місті розвивалися ремесла: гончарне, ковальське, ливарне, будівельне й косторізне. У всі часи жителі Херсонесу були чудовими мореплавцями і рибалками.
Римський протекторат сприяв економічному піднесенню в I—III століттях. Городяни активно зміцнювали міські стіни і вежі, споруджували нові храми, будували терми (лазні), перебудовували амфітеатр, провели декілька гілок водогону. Херсонес вів жваву торгівлю з великими торгово-ремісничими центрами Чорного і Середземного морів і, насамперед, зі своїми традиційними партнерами на південному березі Понта — Гераклеєю, Синопом, Амісою, Амастрією. У Херсонесі періодично поновлювалося карбування золотих монет (див. Монетний двір (Херсонес)). До товарів, що традиційно імпортувалися в місто, додалися витончений скляний та бронзовий посуд, різноманітна червоно-лакова кераміка, прянощі. З міста у великих обсягах вивозилася сільськогосподарська продукція, шкіри, солона і сушена риба, рибні соуси. У цей час рибальство перетворюється на самостійну галузь міського господарства. В ході розкопок виявлено приблизно сотню рибозасолювальних цистерн, ємність деяких з них сягала 30—40 тонн.
Після захоплення Херсонесу Володимиром, Візантія уклала з Київською Руссю рівноправний союз. Херсонесу, який служив посередником у торгівлі, цей союз був дуже вигідний. Звідси в Малу Азію і Візантію відправляли продукти сільського господарства і тваринництва; з південних країн у Херсонес і далі, на північ, везли зброю, тканини, олію.
У XI—XII століттях спостерігається деяке ослаблення торгово-економічних позицій Херсона. Однак місто ще зберігало своє значення як опорний пункт візантійської військово-політичної присутності в регіоні, що підтверджують знахідки печаток "Севастії" — вищих чиновників, членів імператорських родин.
Згодом могутність Візантії ослабла, і в XIII столітті торгівля на Чорному морі опинилася в руках італійських (венеціанських, а потім генуезьких) купців, які заснували у Криму свої факторії. Торгові шляхи перемістилися до Східного Криму, і це стало однією з причин занепаду економіки Херсонеса.
До середини XV століття життя в Херсонесі остаточно згасло.
Дослідження руїн колишнього Херсонесу розпочато з 1827 р., а систематичні розкопи — з 1876 р. (Р. Ленер, К. Гриневич, Г. Бєлов, П. Якобсон та ін.). При розкопах виявлено залишки грецьких, римських і візантійських оборонних мурів, житлових кварталів, домів з басейнами на дощову воду, лазничками й ін. устаткуваннями, господарчих і ремісничих споруд; понад 50 християнських церков, терм, театру (на 3000 осіб) тощо. За мурами міста розкопано чимало поховань з багатим інвентарем.
На території Херсонесу міститься Херсонеський історико-археологічний музей-заповідник.
Унікальна збереженість археологічних знахідок дає змогу створити на базі Херсонеса Таврійського перший в Україні — археологічний парк. Археологічні парки — не новина в Європі і світі. Вони створені вже у Ізраїлі, Іспанії, Греції, Італії.
Парк буде розміщений на околиці античного міста, де є цікаві археологічні об'єкти античної доби (ділянки античних шляхів, залишки садиб, стародавні винарні, залишки від античних виноградників і садів). За планом, частка ділянок буде лише законсервована, інші будуть музеєфіковані, на вільних, сусідніх ділянках можливе створення макетів садибних будівель з частковою їх ревіталізацією і включенням для туристичного використання.
Створення археологічного парку дасть змогу залучити нові інвестиції в проекти укріплення берегів, які частково поглинуло море. В археологічному парку планують створити нову експозицію, школу археології. Іде розробка концепції парку на 2010—2018 роки. Перша черга споруд виникне в Юхариній балці. Тут планують створення візит-центру з екскурсійним бюро, з музейною крамницею, з павільйоном інтерактивної експозиції.
Херсонес Таврійський був включений до світової спадщини ЮНЕСКО 23 червня 2013 на 37-й сесії Комітету всесвітньої спадщини ЮНЕСКО у Камбоджі. До списку була також внесена і хора — сільськогосподарська округа навколо Херсонесу. Рішення про включення було одноголосним. Єдине зауваження стосувалося до величезної православної церкви-новобудови у самому центрі Херсонеського городища, що, на думку деяких археологів, шкодить древньому пам'ятникові.

З 1980 року існує під сучасною назвою.
У фондах музею близько 200.000 експонатів з 5 ст. до н. е. до 15 ст. (понад 5000 в експозиції), серед яких:
Базиліка 1935 року — умовна назва найвідомішої базиліки, розкопаної в місті Херсонес Таврійський. Базиліка була споруджена, ймовірно, в VI столітті на місці більш раннього храму, який, за припущенням істориків, був синагогою. Базиліка 1935 року є своєрідним символом Херсонесу; її зображення було використано на купюрі ваптістю одна гривня.
Володимирський собор в Херсонесі було закладено 1861 року. Його будівництво було завершено через 10 років, та опорядження інтер'єрів тривало ще до 1883 р. Під час Другої світової війни у 1942 р. Володимирський собор зазнав сильних руйнувань: впав барабан з банею, провалились перекриття, в стінах з'явились тріщини, а вишукане оздоблення інтер'єру майже повністю загинуло. Була також знищена стародавня частина собору зі склепінням. Вціліли лише фундаменти базиліки і стіни храму, та й вони поступово руйнувалися. У грудні 1998 р. у стовп напівзруйнованого собору дружина Президента України Л.Кучма, Київський міський голова О.Омельченко, відомі українські боксери брати Клички та Митрополит Української Православної Церкви Володимир заклали символічну капсулу на відзнаку початку робіт з відродження храму. В ознаменування завершення основних будівельних робіт 28 липня 2001 року, в день Св. рівноапостольного князя Володимира, за участю Президентів України та Росії — Л. Кучми і В. Путіна — відбулося урочисте освячення і встановлення позолоченого хреста на баню відтвореного собору.
Найбільша з фортечних веж міста. Розташована на захід від Карантинної бухти. Вежа мала приміщення для варти, що охороняла міську браму. Найдавніша частина вежі — античних часів (2 ст. до н. е.) і має 8 метрів в діаметрі. Розкопи вежі наприкінці 19 ст. проводив дослідник Косцюшко-Валюжинич. По його смерті цю частину оборонних споруд досліджував Р. Х. Лепер.
Вежа мала значні пошкодження через військові дії степових скіфів, тому неодноразово ремонтувалася. Аби пришвидшити роботи по зміцненню та ремонту вежі, захісники міста розібрали стародавній цвинтар та використали кам'яні надгробки. Вежа частково розібрана на початку 20 століття. Лепер під час досліджень вежі у 1910—1911 роках знайшов чотири надгробкові стели та архітектурні деталі якоїсь античної споруди. Саме тут був знайдений уламок стінопису з головою юнака, виконаний в техніці енкавстики.
У 1960 р. вежу досліджували археологи (керівник С. Ф. Стржелецький), розібравши найдавнішу її частину. Всього було знайдено близько 400 надгробкових стел чи їх уламків. Частка з них збереглася досить повно, частка зібрана наново з уламків, що дало можливість добре відтворити їх форму і поліхромні розписи. Надгробки мають написи, що служать важливим епіграфічним джерелом для істориків античності.
Вежа отримала назву на честь візантійського імператора Зенона Ісаврийця, який дав гроші на її черговий ремонт та зміцнення у 488 році. Напис про це теж був віднайдений на кам'яній брилі під час обстежень вежі.
Серед значущих археологічних комплексів міста — руїни давньогрецького амфітеатру. Первісно театр слугував для вистав та місцевих свят. В роки господарювання в місті римлян, театр використовували для боїв гладіаторів.
У добу раннього середньовіччя театральні вистави були заборонені візантійським імператором, кам'яні брили театру розібрані та використані на укріплення фортечних мурів. Територію театру засипали та забудували невеликими християнськими церквами. Залишки християнського храму, що розміщались в оркестрі, було розібрано під час розкопок. Мури більшого, хрестоподібного за поземним планом храму, збережено як пам'ятку середньовічної забудови міста.
Храм з ковчегом — умовна назва херсонеського храму, спорудженого в IV столітті. Храм було знайдено під час розкопок в місті в 1897 року. Назва «Храм з ковчегом» виникла під час розкопок 1897 року в зв'язку з тим, що у сховку під вівтарем було знайдено невеликий срібний ковчег (скриньку) з мощами. Херсонеський ковчег з 1900 року зберігається в санкт-петербурзькому Ермітажі.
Уварівська базиліка — одна з найбільших у Криму. Була споруджена наприкінці V — початку VI ст., згодом неодноразово перебудовувалась. Капітальна перебудову базиліки проводили в Х столітті. Після цього базиліка проіснувала ще три століття.
Історики й археологи вважають, що Уварівська базиліка була головним храмом міста, присвяченим апостолам Петру та Павлу, про який згадується в письмових джерелах. У 1853 році її було розкопано графом О. С. Уваровим, засновником Московського археологічного товариства.
Дзвін, який розмістили на руїнах міста, створено у 1778 році в Таганрозі. Ливарна майстерня використала гармати турків, відбиті під час боїв. Дзвін прикрашений зображеннями святих Миколая та Фоки, що вважалися небесними заступниками моряків. З 1803 року дзвін перебував в Севастополі. Під час Кримської війни його захопили як військовий трофей і відвезли до Парижу, де він й перебував, доки Франція не повернула дзвін у листопаді 1913 року, з приводу чого відбулася Хресна хода.
Цікавою пам'яткою середньовічної архітектури є так звана Базиліка в базиліці. Свою назву храм отримав через те, що на тому самому місці було побудовано два храми — другий будувався на руїнах та з уламків першого. 9 травня 2007 року вандали перекинули колони «базиліки в базиліці» й завдали пам'ятці значних руйнувань.
Ця тринефна базиліка з п'ятигранною апсидою була одним з найбільших і найпишніше оздоблених храмів Херсонесу. Базиліка була споруджена на місці пізньоантичної садиби або гончарної майстерні. Комплекс будівель базиліки на пагорбі було зруйновано в 988-989 роках, під час походу князя Володимира Великого на Корсунь.
Підземний храм-мавзолей належить до ранньохристиянського часу. Також називається печерним храмом, оскільки він вирубаний в скелі. На думку багатьох фахівців храм було споруджено в V столітті, проте деякі історики припускають, що храм виник раніше, й датують його першими століттями нашої ери. Розташований у III кварталі на Головній вулиці. Підземний храм-мавзолей був знайдений під час розкопок Одеського товариства історії та старожитностей у 1883 році.
Ще одним з давніх християнських храмів Херсонесу Таврійського був Храм з аркосолями. Назва храму умовна, вона походить від розвантажувальних арок — аркосолій — залишки яких збереглися по сьогодні.
Храм було відкрито під час розкопок 1964 року, що проводилися науковцями музею-заповідника «Херсонес Таврійський», а також фахівцями з Уральського та Харківського університетів. 
Монетний двір — умовна назва споруди в місті Херсонес Таврійський, в одному з підвальних приміщень якої було знайдено 43 заготівки для карбування бронзових монет. Підвали будівлі монетного двору величезні: ділянка, відкрита для туристів, складає лише малу частку цих підземель, що були розкопані та знову засипані ще в XIX столітті.
Експозиції відбивають античну і середньовічну історію Херсонесу. Відвідувачі можуть оглянути залишки оборонних споруд, вулиць, площ, будинків, термів, міського водосховища, монетного двору тощо. У музеї представлені цікаві експонати епіграфіки Херсонесу, скульптурна колекція, мозаїки, монети тощо.
Музей видавав «Херсонесский сборник» (1926—1959), з 1960 «Сообщения Херсонесского музея».

Херсонська єпархія — єпархія Української Православної Церкви (Московського Патріархату) з центром в Херсоні, яка охоплює південно-західні райони Херсонської області. Правлячий архієрей — архієпископ Іоанн (Сіопко). Не плутати із єпархією в Херсонесі Таврійському, яка виникла після прибуття 310 р. за царювання імператора Діоклетіана в Тавроскіфії від Єрусалимського патріарха Гермона місіонерів - єпископів Василія і Єфрема.
Християнство поширювалося в Таврії ще в перші століття нашої ери.
Указом імператриці Катерини II від 7 вересня 1775 року, Новоросія була об'єднана в нову, Слов'янську і Херсонську єпархію з центром в Полтаві; у квітні 1784 року до неї була приєднана територія анексованого Російською імперією Кримського ханства.
9 травня 1837 року з Екатеринославської (колишньої Слов'янської) єпархії була виділена окрема Херсонська єпархія, яка охоплювала територію Херсонської і Таврійської губерній. Єпископська кафедра знаходилася в Одесі. Правлячим архієреєм був призначений колишній єпископ Екатеринославський Гавриїл (Розанов). У тому ж році до новоутвореної єпархії були приєднані землі між Бугом і Дністром, що входили до складу Одеського, Тираспольського та Ананьєвського повітів, і раніше знаходилися у складі Кишинівської єпархії. 16 листопада 1859 року з Херсонської була виділена Таврійська єпархія, після чого у віданні останньої залишилася лише Херсонська губернія.
У 1927—1928 роках існувало Херсонське вікаріатсво Одеської єпархії.
З 1944 по 1947 роки з цієї єпархія була виділена Херсонсько-Миколаївська єпархія з центром в місті Херсоні. У 1947 році вона була приєднана до Одеської єпархії, яка знову починає іменуватися Херсонською, проте кафедра залишається в Одесі. 7 жовтня 1976 року цю єпархію перейменували в Одеську.
11 лютого 1991 року Херсонська єпархія, з кафедрою в Херсоні, відновлюється як самостійна, будучи виділена із складу Одеської. Її територія поширюється на всю Херсонську область.
Рішенням Священного Синоду УПЦ від 14 грудня 2007 року із складу Херсонської виділена Каховська єпархія.
Сьогодні кафедральним собором Херсонської єпархії Свято-Духівський кафедральний собор у Херсоні. Єпархія видає газету «Православна Таврія».

Херсо́нський баво́вняний комбіна́т (ХБК) — одне з найбільших текстильних підприємств України. Будівництво розпочато 1952. Першу чергу комбінату введено в експлуатацію 1961, другу — 1964. У складі комбінату 3 прядильно-ткацькі й обробна фабрики. Випускає мебльово-декоративні, костюмно-платтяні, сорочечні, білизняні, хусткові, ворсові тканини і вироби з махрової тканини. За сировину править бавовна і штучне віскозно-штапельне волокно. Комбінат виробляє 388 000 т прядива і 194,3 млн погонних м тканини на рік (1976). Обсяг реалізованої продукції — 387 млн крб. (1976). Тканини комбінату експортуються до багатьох країн.
У 2004 році 51,76% акцій ХБК були куплені «Волинським шовковим комбінатом». На підприємство також претендував «Олімі Карімзод - М» (Таджикистан). Сума операції склала 18634000 грн при стартовій ціні 18632000 грн. Інвестор взяв на себе ряд зобов'язань - сплатити багатомільйонні борги комбінату по зарплаті і перед постачальниками електроенергії, завантажити виробничі потужності (надіслати на переробку 4000 тонн бавовни в перший рік), виплатити банківські позички, в тому числі - державному «Укрексімбанк>у».

Херсо́нський обласни́й краєзна́вчий музе́й — обласний краєзнавчий музей, найбільше зібрання матеріалів, свідчень і предметів з історії та культури Херсонщини; є однією з найвідоміших та безцінних музейних скарбниць Півдня України.
Постав 1963 року на базі Археологічного музею, заснованого 1890 року В. Гошкевичем з його власних знахідок при розкопах на Херсонщині, доповнених знахідками Р. Скадовського (з о. Березані), І. Стемпковського (з Подніпров'я) та ін., і з долученого до нього 1963 року Херсонського природознавчого музею, створеного Ю. Пачоським (1897).
Історія закладу викликає чималий інтерес у дослідників, їй присвячено ряд наукових та науково-популярних публікацій.
Дослідження історика археологічної науки А. Костенка дозволяють простежити етапи розвитку музею:
У фондах Музею понад 173 000 експонатів (в експозиції — 10 000).
У музеї функціонують 6 відділів; 1 сектор; 1 філія:
Філіал в м. Каховці — Каховський історичний музей.
Музей видавав «Летопись Музея» (9 ч., 1909–1929).
Серед інших, зберігаються твори Ростислава Звягінцева.
Експозиції музею розміщені в будинках-пам'ятках архітектури та історії  ХІХ ст. Каховська філія розташована в сучасній будівлі. Загальна площа 4 будівель музею нараховує 5622 кв.м.
У фондах музею зберігається понад 173 тис. музейних предметів, серед яких одне з найкращих в Україні археологічних зібрань, в якому вік найстаріших знахідок — більше 7 тис. років; цікава колекція монет античних міст Північного Причорномор'я; великий комплекс зразків холодної і вогнепальної зброї ХVІ—ХХ ст.; колекція мисливських рушниць ХVІІІ—ХІХ ст., що приваблює витонченістю форм і високим мистецтвом майстрів-зброярів; чудові зібрання порцеляни, антикварних меблів.
Усе розмаїття старовини краю представлене у відділі історії: від скіфських золотих прикрас і давньогрецьких мармурових скульптур до козацької зброї, перших креслень Херсонської фортеці й мистецьких творів минулих століть. Центральне місце займає експозиція, присвячена заснуванню Херсона та пов'язаним із цим історичним особам: Г. О. Потьомкіну, О. В. Суворову, Ф. Ф. Ушакову. Привертають увагу відвідувачів предмети етнографічного характеру — свідоцтва багатонаціонального складу краю.
Унікальні книжкові видання, найцінніші зібрання екслібрисів та гравюр, рукописи, оригінальні живописні полотна, історичні та меморіальні речі визначних письменників, які увійшли до світової літературної еліти: О. С. Пушкіна, Л. М. Толстого, О. Є. Кручоних, Д. Д. Бурлюка, Б. А. Лавреньова, М. Г. Куліша експонуються в літературному відділі музею.
Унікальна колекція флори та фауни Херсонщини, створена наприкінці ХІХ ст. відомим вченим-біологом Й. К. Пачоським — основа природознавчого відділу. Цікавою для херсонців та гостей міста є виставка «Рідкісні та зникаючі тварини світу», на якій можна побачити усурійського тигра, леопарда, сніжного барса, ведмедів різних видів. Справжньою перлиною є експозиція, присвячена дивовижному світу Нижнього Дніпра, лиману, Азовського та Чорного морів. Центральним експонатом розділу «Мешканці світового океану» є один із найбільших музейних предметів України — 30-метровий скелет кита.

Леоні́д Семе́нович Хижи́нський (* , Київ — † 27 грудня 1972, Москва) — український і російський графік, послідовник Георгія Нарбута.
За одними даними — родом із села М'ястківка (нині село Городківка Крижопільського району Вінницької області) . За іншими даними — народився в Києві .
Мистецьку освіту здобув у Київській художній школі (1918), у Георгія Нарбута (1920) та у Вищому державному художньо-технічному інституті в Ленінграді (1927).
Працював переважно в книжковій графіці: оформлення книг Максима Рильського («Де сходяться дороги», 1929), Миколи Бажана («Поезії», 1930); ілюстрації до творів Готфріда Келлера, Карло Гольдоні, Проспера Меріме та ін.
Автор обкладинок, фронтиспісів, заставок, фірмових знаків.
Зокрема, багато нового Хижинський вніс у мистецтво екслібрису. Виготовив екслібриси для Федора Ернста, Юрія Меженка (1926).
Твори Хижинського експонувалися на виставках АНУМ у Львові (1932 і 1933–1934).
З 1930-их років Хижинський працював у Ленінграді. Від 1965 року працював у Москві.

Анто́н Фе́дорович Хижня́к (*, Зачепилівка – †, Київ) — український письменник.
Народився 8 грудня 1907 року в селі Зачепилівка, Костянтиноградського повіту (тепер Зачепилівський район Харківської області). Закінчив Харківський педагогічний інститут; працював журналістом.
Перший його твір вийшов друком 1927 року. На початку 1930-х рокiв працює редактором газети Красноградськоï МТС. 1941 року закiнчив Харкiвський педагогічний iнститут. У 1950–1961 роках був головним редактором «Літературної газети».
Помер восени 1993 року .
Син — Хижняк Ігор Антонович — доктор історичних наук, доктор політичних наук, професор, академік Української академії політичних наук.
Автор збірок оповідань «Львівські оповідання» (1948), «Килимок» (1961), «Краса життя» (1962); п'єси «На Велику землю» (1949); повістей «Тамара» (1959), «Невгамовна» (1961), «Онуки спитають» (1963), «Нільська леґенда» (1965), «Київська прелюдія» (1977); роману «Данило Галицький» (1951). Крім того, нариси, публіцистика тощо.
За повість «Нільська легенда» одержав міжнародну премію ім. Гамаля Абделя Насера. Нагороджений орденами Трудового Червоного Прапора, «Знак Пошани», медалями.
Зачепилівський колгосп установив премію імені комбрига Якова Захаровича Покуса. Перша премія була вручена Антону Федоровичу Хижняку, а він передав її у фонд Миру.

Володи́мир Матві́йович Хижня́к (*, Черкаси) - український прозаїк і перекладач.
Закінчив Київський університет (1949), працює викладачем англійської мови. Автор збірок повістей та оповідань «Любар» (1972), «Дивовижне перо» (1974); переклади з Джона Болла, Аґати Крісті.

Раї́са Олексі́ївна Хилько́ (*21 вересня 1950, Дніпропетровськ) — українська балерина родом з Дніпропетровська.
Закінчила Київське державне хореографічне училище (1968), солістка Київської опери. Народна артистка УРСР (1978)
Виступала в Японії, Португалії та в сателітних країнах. Лауреат Міжнародного конкурсу артистів балету в Варні (1978).
З 2000 року балетмейстер-репетитор Національної опери України.
Партії:

Ю́рій Іва́нович Хи́мич (* 12 квітня 1928, Кам'янець-Подільський — † липень 2003) — український архітектор, графік, педагог. Заслужений діяч мистецтв УРСР (1990). Член Національної спілки архітекторів України (від 1955 року) та Національної спілки художників України (від 1962 року).
1950 року закінчив архітектурний факультет Київського інженерно-будівельного інституту. У 1955—1958 роках навчався в аспірантурі Академії архітектури УРСР.
У 1964—1985 роках працював викладачем Київського інженерно-будівельного інституту. Від 1984 року — викладач Київського художнього інституту (нині Національна академія образотворчого мистецтва і архітектури). Від 1989 року — професор.
Автор станкових серій:
Серед творів є присвячені Кам'янцю-Подільському:
Альбоми:

Єроні́м Іси́дор Химі́й (12 березня 1919, Радвей, Альберта, Канада — 19 вересня 1992, Ванкувер, Британська Колумбія, Канада, похований у Мондері) — єпископ, український греко-католицький церковний діяч, василіянин.
Батьки Євстахій і Анна (уроджена Ягній) Химії прибули до Канади з містечка Борщів (тепер Тернопільська область). До Василіанського Чину вступив 19 березня 1934 р.; ієрейські свячення отримав з рук єпископа Василя Ладики 29 червня 1944 р.
У роках 1944—1947 — сотрудник парафії св. Йосафата в Едмонтоні; 1947—1948 рр. — сотрудник парафії Успіння Божої Матері та професор василіянських студентів у Ґрімзбі (Канада); 1949—1950 рр. — сотрудник у Мондері; 1950—1956 рр. — парох Пресвятої Трійці у Веґревілі (Альберта), де збудував першу муровану церкву; в 1956—1958 рр. і 1961—1962 рр. — вивчав канонічне право в Папському Латеранському університеті, здобувши в Римі у 1958 р. — ліцензіат, а у 1966 р. — докторат з канонічного права; в 1958—1960 рр. — парафіяльний сотрудник у Вінніпезі; 1960—1961 рр. — настоятель монастиря св. Йосафата в Оттаві й духівник новіціату Сестер Служебниць в Анкестері, Онтаріо.
1961—1963 рр. — генеральний секретар Василіянського Чину в Римі; 1963—1974 рр. — генеральний консультор, а в 1966—1974 рр. — ректор Української Папської колегії св. Йосафата на Джаніколо в Римі.
27 червня 1974 р. — іменований папою Павлом VI Єпархом Нью-Вестмінстеру (Канада) для українців, а єпископські свячення отримав 5 вересня 1974 р. з рук митрополита Максима Германюка, митрополита Амвросія Сенишина та єпископа Ніля Саварина. Від 1973 р. по 1983 р. — консультор Конгрегації для Східних Церков, а в 1978—1983 рр. — консультор комісії для перегляду східного канонічного права, з 1985 р. — голова комісії синоду єпископів УГКЦ по підготовці партикулярного права. У 1968 видав працю «Юридичний статус Верховного Архієпископа в сучасному східному канонічному праві» () Romae 1968, p. 222.

Хи́рів () — місто районного значення Старосамбірського району Львівської області. Розташоване на Передкарпатті над річкою Стривігор, залізничний вузол. Розташований за 16 км від райцентру. У місті діє на кордоні з Польщею Хирів — Коросно ().
Ще в часи Київської Русі, коли тутешні землі входили до Перемиського князівства, назва міста звучала як "Хорив".
За однією з легенд, назва міста походить від київського князя Хорива. Як відомо місто Київ заснували троє братів Кий, Щек, Хорив та сестра Либідь. Після заснування Києва старший брат із сестрою залишилися в ньому господарювати, а Щек та Хорив пішли в Карпати шукати щастя-долі.
Насправді назва міста має більш прозаїчне, але одночасно і переконливіше пояснення. Місто розташоване в місцевості, багатій на соснові ліси, тому в основі його назви лежить слово "хыр" «сосна», присутнє в чуваській мові. Тепер чуваші заселяють місця, далекі від Хирова, але їхні предки колись проживали в Західній Україні і залишили після себе назви багатьох населених пунктів, таких, як, наприклад, Верин, Гавареччина, Жукотин, Кимир, Кукезів, Куткир, Якторів та багато інших.
Територія Хирова була заселена від прадавніх часів. Про це свідчить знахідка 1871 р. римських монет IV ст. н. е. біля залізничної станції.
В історичних джерелах Хирів згадується з 1374 р. Саме в цьому році князь Владислав Опольський видав привілей братам Гербуртам — Герберту і Фредерику (лицарям з Моравії) — на вічне володіння 10-ма селами в Перемишльському повіті. Серед цих сіл назване і село Хирів. 1502—1505 рр. Хирів спустошують татари.
У 1528 р. польський король Сигізмунд І видав Анджеєві Тарлу привілей, яким дозволив «осадити» на території існуючого села містечко Хирів. Хирів отримав герб Тарлів — сокиру. Для швидшого заселення і забудови жителі були звільненні від податків на 14 років. Привілей надавав містечку право проводити щороку по 2 ярмарки і щопонеділка торги. В цьому ж 1528 р. містечку надано магдебурзьке право.
Через три роки (1531) у місті завдяки старанням його власника Анджея Тарла виникає римо-католицька парафія та будується перший, ще дерев'яний, костел. Можна визначити приблизну кількість населення у Хирові 1589 р. на підставі сплати ним податку. Польський історик А. В. Яблоновський вважає, що в містечку було 84 будинки, в яких проживало 420 чоловік. Як і кожне місто, з самого початку існування Хирів мав своє передмістя. Воно носило назву «Хирівська Посада».
Потім власниками містечка були Мнішеки: зокрема, сяніцький староста Францішек Бернард Мнішек (cин львівського старости Єжи), його син — майбутній волинський воєвода Єжи Ян Вандалін, який мав намір отримати право складування вин у місті в 1664 р.; Юзеф Ян Мнішек.
З 1772 р. Хирів під пануванням Австрії. 1785 р. в місті налічувалося 134 будинки, проживало 1055 осіб. У 1849 р. через Хирів проходили російські війська, направлені на придушення революції в Угорщині.
1900 р. в місті проживало 3658 осіб, з яких 1292 були українцями. Через Дністровську залізницю (будова 1876/83) з Хирова можна було добратись до Стрия і далі по Залізниці Ерцгерцога Альбрехта до Львова і Станіславова — Чернівців, а з Самбора, Стрия до Мукачева. По Першій Угорсько-галицькій залізниці (з 1872) дорога вела до Перемишля — Кракова і до Будапешту через Лупківський перевал (з 1896 двоколійна залізниця), розміщений на тодішньому кордоні коронного краю Галичини і словацьких земель Транслейтанії.
У 1872 р. через місто було прокладено залізничну колію: 8 травня було відкрито рух до Перемишля, 1 липня — до Кросьценька (див. також Перша угорсько-галицька залізниця, а також Дністрянська залізниця). Ділянка колії Хирів — Самбір — Стрий стала першою державною колією в Австро-Угорщині. Хирів став важливою вузловою станцією з двома залізничними вокзалами, що значно пожвавило розвиток торгівлі та ремесел.
1 серпня 1914 р. розпочалась І Світова війна. Хирів як вузлова станція мав винятково важливе стратегічне значення. Через місто щодня проходило до 40—50 поїздів. Про важливість Хирова як опорного пункту свідчить той факт, що 28 листопада 1914 р. в ньому побував намісник австро-угорського престолу Кароль-Францішек Йозеф, а в квітні 1915 р. російський цар Ніколай (Микола) ІІ.
3 березня 1918 року в місті відбулось «свято державності і миру» (віче) на підтримку дій уряду Української Народної Республіки, на якому були присутні близько 15 000 осіб.
За часу існування ЗУНР Хирів став ареною боїв між українськими і польськими (окупаційними) військами. Одна з груп Галицької армії під час проведення Вовчухівської операції УГА мала назву «Хирів». 4 грудня 1918 р. 4 курені групи військ УГА «Хирів» під командуванням генерала Антона Кравса перейшли у наступ, 5 грудня місто було звільнене від польських окупантів. 18—19 грудня в напрямку Хирів — Самбір наступали поляки, які були зупинені наступом УГА на Городок. 20 грудня Хирів знову був окупований польськими шовіністами.
27 березня 1919 року в окупованому польськими шовіністами Хирові відбулись перемовини між делегаціями ЗУНР (склад: М. Лозинський, генерал В. Генбачев (командир ІІІ-го корпусу), підполковник Фідлєр, майор Долєжаль) та Польщі (склад: граф А. Скарбек, полковник М. Куліньскі, капітан Я. Розвадовскі та інші) за участи посла з Парижу генерала Ф. Кернана. Галичани запропонували припинити вогонь, мирні переговори провести у Парижі під опікою Верховної Ради.
1924 р. було розпочато будівництво Народного дому, а 1930 р. було відкрито «Народний дім» у Хирівській Посаді. Промисловість у Хирові в міжвоєнний період розвивалась повільно. 1936 р. в Хирові діяли два тартаки, два млини, дві меблеві фабрики і цегельний завод.
30 березня 1931 р. село Посада Хирівська Старосамбірського повіту приєднане до міста. 1 квітня 1932 р. місто передане зі Старосамбірського повіту до Самбірського, а 15 червня 1934 р. — до Добромильського.
Після нападу 1 вересня 1939 року Третього Рейху на Польщу й початку Другої світової війни та вторгнення СРСР до Польщі 17 вересня 1939 року згідно з пактом Молотова—Ріббентропа лінія розподілу території між Третім Рейхом та СРСР пройшла по ріці Сян. Хирівщина відійшла до радянської зони окупації. 4 грудня 1939 року була створена Дрогобицька область (обласний центр — місто Дрогобич). А 10 січня 1940 року рішенням Політбюро ЦК КП(б)У в складі області утворено Хирівський район і Хирів став його районним центром.
Під час ІІ Світової війни Хирів зазнав значних руйнувань. Євреїв Хирова німці відправили в Перемишльське гетто, де згодом усіх розстріляли. Багато українців було відправлено на примусові роботи до Німеччини.
У серпні 1944 р. Хирів окупували радянські війська. Для боротьби з українськими патріотами в Хирові була створена катівня НКВС (нині там розташована початкова школа). Місто втратило своє транзитне значення, оскільки з прокладенням кордону СРСР — Польща припинився рух по залізниці до Перемишля, Словаччини. Статус прикордонної зони із забороною в'їзду до неї мешканців інших територій перетворив весь регіон на депресивну зону. Із закриттям колегіуму єзуїтів місто втратило статус науково-навчального центру.
Більшість поляків після війни було переселено до Польщі. Натомість до Хирова прибували українці з тих українських земель, які відійшли до Польщі. Після війни йшло швидке відновлення підприємств. Було створено МТС, в кінці 1970-х рр. в Хирові були відкриті цехи ВО «Полярон» — заводи «Екватор» та «Меридіан». В Хирові до 2003 р. дислокувалась велика військова частина. В кінці 1980-х р. починається українське національне пробудження, і Хирів не залишається осторонь тих процесів. 1989 р. в казармах Хирівської десантної бригади розмістились підрозділи ЗМОПу (загони міліції особливого призначення). У вільний час змопівці влаштовували у Хирові бешкети. Відповіддю людей на ці дії став масовий стихійний мітинг протесту. А 26 серпня на міському стадіоні під проводом Володимира Горбового, Мирона Коваля, Ярослава Гладкого та Андрія Лесика відбувся великий мітинг і установчі збори місцевого осередку РУХу. В серпні 1991 р. гекачепісти пробували повернути колесо історії назад. В цих подіях своя роль відводилась Хирівській десантній бригаді. Генерал Варенніков наполягав, щоб десантники зайняли всі стратегічні об'єкти Львова. Але командувач Прикарпатським військовим округом не виконав наказу Вареннікова.
У місті в районі Посада Хирівська споруджено церкву парафії УАПЦ, названу на честь свята Покрови Пресвятої Богородиці. Настоятель — прт. Тарас (Микитин).
1916 року в Хирові побував відомий письменник-сатирик Ярослав Гашек, що відображено у творі «Пригоди бравого вояка Швейка»:
Через Хирів пролягає туристичний маршрут «Шляхами бравого вояка Швейка».

Хирівка - колишнє село та залізнична станція (з 2 вересня 1980 р. станція називається Чорноліська)..
Колишнє село тепер становить північно-східну частину села Богданівка (Знам'янський район, Кіровоградська область) (зокрема, район вулиці "Вокзальної").
Приміщення станції Хирівка було здано в експлуатацію у 1912 році. Оскільки на той час поруч уже була станція Богданівка, нова станція отримала назву сусіднього села – Хирівка (Чутівка), розташованого на північ від Богданівки, на лівому березі річки Інгулець, при впаданні в неї річки Чутної.
Станція розташована поруч із Чорним лісом, який дав станції її сучасну назву.
Городище на місці міста-фортеці (можливо, кіммерійського часу - кінець ІХ – перша половина VII ст. до н. е., чорноліська культура). Розташоване на березі р. Чорноліски, обведене 3 паралельними рядами валів і ровів, з 265 пізнішими курганами між 2-м і 3-м рядом. Існувало й за скифської доби., 
Останні великі організовані розкопки велися на городищі 1949 року під керівництвом академіка О.Тереножкіна.
Розглядаючи питання про етнічну приналежність лісостепових племен, які населяли в означений час цю місцевість, О.І.Тереножкін дійшов висновку, що вони були праслов'янами.

Свири́д Йо́сипович Хи́трик ({{н}} 13 листопада 1895, Летківка — пом. {{ДС|1|4|1980}}) — один з провідних вчених в галузі електрометалургії сталі та феросплавів, професор Дніпропетровського металургійного інституту, завідувач кафедри електрометалургії, доктор технічних наук. Заслужений діяч науки й техніки УРСР. Автор багатьох трудів з теорії та практики випуску феросплавів.
{{Бібліоінформація}}

Василь Пимонович Хітриков (* , Катеринослав — , Київ) — український радянський живописець. Народний художник УРСР (з 1977 року).
Народився 12 січня 1922 року в місті Катеринославі (нині Дніпро). У 1950 році закінчив у Київський художній інститут, де навчався у А. Петрицького та К. Єлеви.
Жив у Києві. Помер 24 вересня 1987 року. Похований на Байковому кладовищі (ділянка № 52).

Хитько Володимир (* , Миргород, Полтавська область — †1984), український майстер художнього різьблення на дереві.
Вчився в студії образотворчого мистецтва при Московській Спілці Художників (1930 — 32) і у підготовчих класах малярського факультету Всеросійської академії мистецтв в Ленінграді (1934 — 36).
Його іменем названа вулиця в Миргороді.

Леоні́д Фе́дорович Хінку́лов (1 січня 1912, Київ — 25 жовтня 1986, Київ) — український літературознавець, критик, перекладач, києвознавець. Доктор філологічних наук, професор. Член Спілки письменників СРСР з 1944 року.
Народився у родині інженера. 1933 року закінчив літературний факультет Київського університету.
Займався творчою роботою та літературознавчими дослідженнями ще підлітком. Від 1928 року листувався з Максимом Горьким. Здобувши вищу освіту, працював у редакціях періодичних видань, був викладачем літератури й мови. Друкував літературно-критичні та публіцистичні статті, поетичні переклади (з російської, естонської та інших мов).
Наприкінці 1940-х років був одним з ідеологів літературного процесу, піддавав критиці своїх сучасників-письменників за відхід від партійної лінії. Упорядковував «Словник української літератури. Письменники Радянської України» (1948). Разом з тим, у 1949 році самого Л. Ф. Хінкулова звинуватили у «космополітичних» тенденціях.
Тема кандидатської дисертації — «Горький і Україна» (1961). У 1963 році отримав ступінь доктора філологічних наук, захистивши дисертацію на тему «Тарас Шевченко (проблеми вивчення життя та творчості)».
Похований у Києві на Байковому кладовищі. 1987 року на могилі встановлено пам'ятник: прямокутна стела з чорного лабрадориту, на якій вміщено бронзовий барельєф Хінкулова.
Починаючи з другої половини 1950-х років, Л. Ф. Хінкулов підготував низку статей і монографій, присвячених життю та літературній спадщині Тараса Шевченка. Він розглядав творчий шлях Кобзаря у тісному зв'язку з його біографією, ближнім і дальнім оточенням, історичним тлом. Л. Ф. Хінкулов разом з М. Ф. Бєльчиковим уклав збірку мемуарів «Т. Г. Шевченко в воспоминаниях современников» (Москва, 1962). В огляді шевченкознавчої літератури певні методологічні недоліки досліджень Л. Ф. Хінкулова було піддано критиці.
Л. Ф. Хінкулов активно займався вивченням біографій літераторів різних епох, котрі працювали у Києві, виявленням пов'язаних із ними адрес. Він користувався для цього адресними довідниками, мемуарними свідченнями, архівними джерелами тощо. Результати його пошуків систематично друкувалися у періодиці, зокрема, у журналах «Україна», «Радуга», газеті «Вечірній Київ». У 1969 році він підготував брошуру «Литературные маршруты. Экскурсии по Киеву». Більш докладно цю тему було розвинуто у книзі «Літературні зустрічі» (1980), куди увійшли 100 біографічних нарисів про різноманітних письменників, які жили у Києві або відвідували його. Кожний нарис супроводжувався переліком письменницьких адрес. Л. Ф. Хінкулов першим з київських «літературних слідопитів» обробив настільки значну кількість інформації, істотна частка якої була оприлюднена ним уперше. У виданні «Золотые ворота Киева» (1988), що вийшло друком після смерті автора, було зібрано доволі докладні відомості про київські біографічні та творчі контексти відомих російських письменників — А. Ахматової, О. Блока, М. Булгакова, О. Купріна, В. Маяковського та ін. Особливу цінність мають зібрані Л. Ф. Хінкуловим матеріали до київського життєпису Костянтина Паустовського, з яким він був близько знайомий і отримав частину відомостей безпосередньо від письменника.
Доробок Л. Ф. Хінкулова як «літературного слідопита» широко використано у томі «Київ» Зводу пам'яток України, в енциклопедичному довіднику «Київ», у різноманітних тематичних екскурсіях тощо.


Олекса́ндр Хіра (* 17 січня 1897, Вільхівці, нині Тячівського району Закарпаття —† 26 травня 1983, Караганда, Казахстан) — український церковно-культурний діяч, греко-католицький єпископ Закарпаття.
Народився у священичій родині. Початкову освіту здобув у рідному селі. Закінчив Мараморош-Сигетську католицьку (піаристську) гімназію. 1915 вступив до Ужгородської духовної семінарії. Направлено на навчання в Будапештський католицький інститут на теологічний факультет (1916—1920).
19 грудня 1920 рукоположений на священика владикою Мукачівської єпархії Антоном (Паппом).
1920—1922 — капелан єпископської резиденції.
1922—1923 — священик у с. Вільхівці.
1923—1924 — священик-помічник у с. Терново Тячівського району.
Від 1924 духівник, професор канонічного права та історії церкви в Ужгородській духовній семінарії. Водночас 1925 очолює новостворене місійне товариство імені святого Йосафата.
Пізніше дочасний ректор Ужгородської духовної семінарії та радник єпархіального Трибуналу.
З 1930 р. – радник єпископської Консисторії, папський капелан. 1933 титуловано каноніком («папським шамбеляном і радником єпископської Консисторії»).
1934—1939 — ректор Ужгородської духовної семінарії. У зв’язку зі зміною влади у 1939 р. знятий з посади, певний час знаходиться під домашнім арештом і наглядом угорської поліції. У 1940-і викладає моральне та пасторальне богослов'я в Ужгородській духовній семінарії.
1943 призначений папою Пієм XII папським домашнім прелатом. 1944 призначений генеральним вікарієм Мукачівської єпархії новохіротонізованим єпископом Теодором (Ромжею).
19 грудня 1944 (1945) таємно хіротонізований владикою Теодором (Ромжею).
Після того, як 27 жовтня 1944 р. Ужгород зайняла Радянська Армія, щойно висвячений в єпископи владика Теодор Ромжа призначив о. Олександра Хіру своїм генеральним вікарієм, а 30 грудня 1945 р. з благословення Святішого Отця Пія ХІІ таємно рукоположив його на єпископа. Владика Олександр не вагався, коли йшов на цей відважний крок, хоч добре знав, що скоро настануть важкі дні для греко-католицької Церкви. Він повністю присвятив себе справі захисту Мукачівської єпархії, її духовенства та вірників від переслідувань тодішньої тоталітарної безбожної системи. Працівники КДБ намагалися завербувати його до співпраці, але отримавши рішучу відмову, вирішили знешкодити непокірного.
10 лютого 1949 заарештовано. Переведено до Київської центральної тюрми МДБ УРСР на Короленка.
6 серпня 1949 засуджено згідно зі статтями 54-4 і 54-10 ч. 2 Карного Кодексу УРСР за антирадянську агітацію і пропаганду до 25 років увя'знення з позбавленням громадських прав на 5 років і конфіскацією майна.
1949—1956 відбуває покарання в таборах Тайшета, Кемерово, де працює на будівництвах і шахтах.
1956 року було звільнено з ув’язнення. Він повертається на Закарпаття і 7 листопада 1956 р. вперше діє як єпископ, рукоположивши чотирьох богословів на священиків. Під час однієї з таємних відправ був затриманий і знову засуджений на 5 р. примусових робіт із забороною надалі проживати на території Української РСР. Так він потрапляє до Караганди, де одразу включається до підпільної душпастирської роботи, офіційно працюючи на місцевих рудниках.
Від січня 1957 працював на копальнях у Караганді Казахської РСР. Проживав там до самої смерті, душпастирював серед вірних в Казахстані, висвячував священиків для Мукачівської єпархії та хіротонізував свого наступника — о. Івана Семедія (1978) під час своїх короткочасних поїздок в Україну.
Понад 20 років організована ним католицька громада у Караганді боролася за свою легалізацію, і в 1977 р. вона була офіційно зареєстрована як парохія.
Проживаючи в Караганді, владика Олександр продовжує бути духовним наставником осиротілої багатостраждальної Мукачівської єпархії. Вже немолодим, він, коли виникала потреба, долав відстань у понад 5 тисяч кілометрів від Караганди до Ужгорода. 
Є дані, що за період з 1956 по 1983 рр. владика Олександр для підпільної Мукачівської єпархії висвятив на священиків майже 30 богословів і рукоположив трьох єпископів.
26 травня 1983 р. на 87-му році життя і на 63-му році свого душпастирства перестало битися полум’яне серце одного із вірних синів Церкви.
28 квітня 1989 реабілітовано посмертно.

Хлисти — секта, початково пов'язана з рухом російських старообрядців (середина 17 ст.).
Зазнавши суворих переслідувань у Росії, хлисти рятувалися на українських землях, де їхні громади («кораблі») перетривали на Київщині, Поділлі, Полтавщині, Харківщині, Кубані й інших землях до другої світової війни.
В Україні хлистів називали шалапутами; самі ж вони називали себе «Божими людьми».
Головні пункти вчення хлистів охоплені 12 «заповідями», в яких зокрема стверджується, що божество може втілюватись у людині, яка на це заслуговує побожним життям; одночасно може бути кілька «христів» і «богородиць», євангельська наука не обов'язкова, бо наступні покоління після Христа мали своїх христів; життєві проступки ведуть до вічної згуби душі. Треба поборювати забаганки тіла, не належить шанувати природних батьків і не треба мати дітей. Одначе позашлюбні зносини допускалися, як вияв духа, особливо на зібраннях ().
У молитовному екстазі займалися самокатуванням .
Популярності в Україні хлисти не здобули.
З українських авторів уперше згадує про них Димитрій Туптало у «Розыску» .

Хлібопека́рна промисло́вість — одна з найбільших галузей харчової промисловості, підприємства якої виробляють різні види хлібопекарних виробів з продовольчого борошна (хліб та булки різних сортів, пиріжки, борошнисті кондитерські печива тощо).
До початку 1920-их років в Україні хлібопекарна промисловість властиво не існувала.
Потреби маси населення у хлібопекарних виробах задовольнялося переважно домашнім виготовленням їх. Пекарні, що діяли головним чином у великих та середніх містах були дрібні, основані на ручній праці кустарні підприємства.
Потужна високомеханізована хлібопекарна промисловість постала за перших п'ятирічок. Перший великий хлібозавод було збудовано в Одесі у 1930 році. Пізніше введено в дію хлібозаводи в Києві, Харкові, майже в усіх містах Донбасу та інших промислових центрах УССР.
У 1940 році в Україні промислове випікання хлібопекарних виробів на душу населення становило понад 100 кг (1913 рік — 2 кг). Хлібопекарна промисловість була другою щодо значення галуззю харчової промисловости і становила 17,5% її продукції у 1940 році; згодом її частка зменшилася, хоч виробництво збільшилося. Всього в Україні у 1970 році налічувалося 1 701 підприємств хлібопекарної промисловості, у тому числі в системі Міністерства харчової промисловости УССР — 534, Укоопспілки — 1 067, інших організацій і відомств — 100.
В Україні 1970-го року було виготовлено 6 691 тис. тонн хліба і хлібопекарних виробів (станом на 1940 рік — 4 099 кг). Рівень механізації в хлібопекарній промисловості становить близько 80%.

«Хлібороб» — таку назву мали кілька українських видань.
«Хлібороб» — перша україномовна газета в підросійській Україні, вихід першого номера відбувся 12 листопада 1905 року.
Хлібороб — популярний двотижневик, орган Радикальної Партії, виходив з квітня 1891 до вересня 1895 у Львові й Коломиї; ред. І. Франко (1891), М. Павлик і С. Данилович. «X.» порушував громадсько-політичні й економічні проблеми села, містив публіцистичні статті (М. Драгоманова, І. Герасимовича, В. Стефаника, Л. Мартовича й ін.); також літ. твори І. Франка, Л. Мартовича, В. Короленка тощо.
«Хлібороб» — популярний господарчий двотижневик, орган Ради культури краєвої для воєводства Буковини, виходив у Чернівцях 1904—1913; редактор С. Смаль-Стоцький.
«Хлібороб» — місячник, присвячений справам кооперації і сільського господарства, виходив у Харкові 1907 — 1918, українською і російською мовами; вид. Харківського сіль.-госп. товариства.
«Хлібороб» — газета націоналістичного напряму в Бразилії, виходив як тижневик у Куритибі в 1938 — 73 (з перервою 1941 — 47), з 1974 — як місячний бюлетень. «Хлібороб» є продовженням тижневика «Український Хлібороб», заснованого 1924 П. Карманським у місто Порто-Уніоні і 1935 перенесеного до Куритиби. 1931 «Український Хлібороб» мав португальськомовний додаток «Українське Життя» («Vida Ukraina»), у 1938 — 40 — гумористичний місячник «Батіжок». «Український Хлібороб» і «Хлібороб» були органами Українського Союзу, перетвореного 1938 на Хліборобсько-Освітній Союз; найбільший наклад сягав 1200 примірників. Визначніші редактори до 1940: П. Карманський, В. Куц, І. Палятинський та І. Горачук; з 1948: М. Гец, С. Плахтин і О. Ващенко.

« Хліборобська молодь» — навчальновиховний місячник, орган головної секції хліборобського вишколу молоді, товариства «Сільський Господар». Виходив 1934 — 1939 у Львові. Редактор — Є. Храпливий.

«Хліборобська Правда» (1923 «Хлібороб») — політичний тижневик, з'являвся (нерегулярно) 1924 — 1938 у Чернівцях. До 1930 орган Національної Хліборобської (рум.) Партії, згодом Української Хліборобської Партії; стояла на послугах румунської політики, поборювала Українську національну партію. Видавець і редактор К. Кракалія; співробітники: Г. Андріящук, С. Никорович-Гнідий (редактор «Літературно-наукового додатку» і сторінки «Жіночі справи» 1935), О. Ковальський, І. Бордейний.

«Хліборобська Україна» — ідеологічний орган Укр. Союзу Хліборобів Державників, неперіодичний зб., 8 чисел якого з'явилися у Відні 1920-1925, редактор Вячеслав Липинський. 
У «ХУ» друкувався основний політ. трактат В.Липинського «Листи до братів хліборобів» та його полемічні статті «Покликання варягів», «Організація Хліборобів» та ін. 
Спробу аналізу подій 1918 в Україні, зокрема закордонної політики Укр. Держави, опублікував Дмитро Дорошенко, теоретичні ст. («Історія і політика», «Влада і культура») містив Степан Томашівський; про економічні перспективи України і ролю євреїв у її госп. писав М.Тимофіїв. Питанням історії присвячені ст. І.Борщака («Орликіяна»), Д.Олянчина, О.Скорописа-Йолтуховського; історії Укр. Дем.-Хліб. Партії та діяльності гетьманської організації на еміграції — ст. Сергія Шемета. 
Друкувалися уривки споминів Павла Скоропадського. 
Після самоліквідації Укр. Союзу Хліборобів поява «ХУ» припинилася. Її поновлено вже як збірник Братства Укр. Класократів-Монархістів Гетьманців у Празі (вийшли два зб. 1931 і 1933).
«Хліборобська Україна» — популярний наук.-виробничий місячник, орган Міністерства сіль. господарства УРСР, виходив з 1963 у Києві; був присвячений питанням, що стосуються культури хліборобства, містить практичні поради і консультації на виробничі теми.

Хліборобський Вишкіл Молоді (ХВМ) — організація хліборобської молоді при товаристві «Сільський Господар», яка діяла з метою творити при кружках «СГ» окремі гуртки ХВМ, що мали заміняти госп. школи по селах Галичини.
Ініціатором ХВМ був Є.Храпливий, який із допомогою інших агрономів-громадівців опрацював програму праці ХВМ, що повністю відповідала потребам розвитку укр. хліборобства в Галичині. Цю програму видрукували книгою-підручником п. н. «Як працювати в Хліборобському Вишколі Молоді» (три видання).
У праці над ХВМ допомагали Храпливому: В.Томашівський, Г.Еліяшевський, В.Дмитренко, Р.Голод, П.Зелений та ін.
Для здійснення теоретичного і практичного навчання молодь організувалася у гуртки, окремі для хлопців і дівчат або мішані, віком 12-18. Наука тривала 4 роки: восени-взимку — теоретичне навчання, а на весні-влітку — практичне (т. зв. конкурси або змагання).
Головним завданням ХВМ було виховати зразкових хліборобів, свідомих своїх громадянських і національних обов'язків.
Орган ХВМ — місячник «Хліборобська Молодь».
1938 — діяло 1 180 гуртків у 550 селах, об'єднуючи 13 080 хлопців і 840 дівчат.
Працею ХВМ в окремих селах керували інструктори ХВМ, а в повітах — повітові агрономи.
В 1934 у ХВМ працював інструктором Василь Хома.
За першої радянської окупації (1939–1941) ХВМ не міг працювати, за німців (1941-1944) відновив свою діяльність.
1944 — припинив остаточно існування.

«Хліборобський Шлях» — часопис (місячник, двотижневик, а від листопада 1933 р. як тижневик), орган «хліборобів-державників» (гетьманців). Виходив у Львові 1932–1935, опісля об'єднався з газетою «Батьківщина».
Видавці і редактори Іван Гладилович і Теофіл Коструба. «Хліборобський шлях» популяризував погляди В'ячеслава Липинського та організації хліборобів. Редакція часопису наголошувала: «Ми не радикали, а консерватисти. Не руйнувати, а конструктивно працювати бажаємо».
На сторінках «Хліборобського шляху» з'явилися статі Коструба, як «Гетьман Іван Скоропадський» та «Українсько-польська війна за Галичину 1918–1919 рр.». Часопис також містив дискусійні статті, зокрема, «Ідеольоґічні основи українського консерватизму на Західно-Українських землях» і «До завдань українського консерватизму на Західно-Українських землях».

«Хліборо́бсько-осві́тній сою́з» (ХОС) у Бразилії — товариство з осередком у Куритибі, що діє з 1938 року. Перейменований на на «українське товариство Бразилії».
Союз заснований як продовження Українського Союзу, заснованого з ініціативи Петра Карманського у 1922 році, що мав бути загальногромадянською, культурно-освітньою і господарською організаціею українців у Бразилії. Через розходження між Карманським і Василіянами, останні відійшли з Українського союзу (з ними і більшість організованих поселень), залишилися при ньому ліберальні елементи, скріплені у 1930-их роках прихильниками УАПЦ і націоналістами.
Український союз організував серед іншого видання газети «Український хлібороб» (1924), середню школу-колегію імені Петра Могили (1925—1929), кілька кооперативів. На початку націоналізації в Бразилії у 1938 році, Український союз змінив свій статут і назву на ХОС, обмежуючи діяльність господарств допомогою й освітою українських поселенців. 
За другої світової війни припинив і цю діяльність, відновивши її 1948 року. У 1970-их роках ХОС охоплював близько 15 українських поселень і міських осередків у Парані, пресовий орган «Хлібороб». При ХОС існує в Куритибі на окремому статуті Українсько-бразильський клуб, який веде культурно-освітню й інформативну працю. 
Видатніші діячі Українського Союзу і ХОС: Петро Карманський (до 1928), Петро Мазуришин, В. Куц, С. Кобилянський, І. Горачук, С. Плахтин.

Хлопомáнство — народницько-культурна течія української інтелігенції на Правобережній Україні 1850-ті—1860-ті роки, яка прагнула зближення з народом.
Хлопомани  — польський термін на означення прихильників селянства; згодом цю презирливу назву перебрали самі адепти «любові до простого українського народу». Цей рух під впливом соціально-революційних ідей Заходу народився спочатку серед студентів Київського університету, які походили зі спольщених шляхетських родин. Усвідомивши собі, що належить служити «тому народові, серед якого живеш», вони покинули польські студентські організації і заснували українську громаду.
Аналогічне явище, тільки у менших масштабах, існувало також у Білорусі.
Хлопоманство виникає серед університетської молоді Києва яке, окрім нечисельної групи росіян, а також поляків, що прибували з Царства Польського, складалося, в основному, із київсько-подільсько-волинської шляхетської молоді, вихованої в традиціях польської культури.
Хлопоманство знайшло також відгук серед молоді Лівобережжя, зокрема в Харкові, Полтаві, Чернігові, Одесі й інших містах. Серед основоположників хлопоманства були: Володимир Антонович, Тадей Рильський, Борис Познанський, Кость Михальчук, Павло Житецький, Павло Чубинський, Король Август Гінч.
Хлопомани вважали, що свої демократичні переконання на теренах України можна реалізувати лише ідентифікуючи власну національну спільність із місцевою українською людністю — селянством, вони певний час намагалися переконати в тому ж польску студентську громаду, до якої самі належали.
Хлопомани ставили своїм завданням добровільне служіння своїм учорашнім «слугам», підняття освітньо-культурного рівня селянства та його громадянської свідомості.
Ідеологом хлопоманства був Володимир Антонович — який також накреслив і програмові його засади. Відповідаючи на закиди з польського боку в зраді і ренеґатстві, Володимир Антонович відкидав «шляхетський порядок і ієзуїтизм, противний духові нашого народу й шкідливий для його життя…» ("«Моя исповедь»"), закликав полюбити народ, серед якого живеш, жити його інтересами, повернутися до народності, колись покинутої предками і активно працювати для народу, щоб спокутувати гріхи своїх батьків перед цим народом.
У першому числі «Основи» за 1862 р., у своїй знаменитій «Сповіді» В. Антонович детально розтлумачив позицію нової української еліти — націотворців. Реагуючи на звинувачення польського шляхтича Тадеуша Падалиці у відступництві В. Антонович погодився і назвав себе відступником, але констатував, що він відступився від ідеології шляхетської обраності та зверхності. Для польських шляхтичів, що живуть в Україні, писав він, є лише два шляхи: «або полюбити народ, серед якого вони живуть, пройнятися його інтересами, повернутися в народ, колись залагодити покинутий їх предками і невтомною працею та любов'ю, в міру сил, залагодити все зло, принесене ними народу, який вигодував чисельні покоління вельможних колонізаторів, і якому ці останні за піт та кров платили презирством, лайкою, зневагою його релігії, звичаїв, моралі, людськості, — або ж, якщо для цього не вистачить моральної сили, переселитися в землю польську, заселену польським народом для того, щоб не додавати собою ще однієї дармоїдської особи, для того, щоб нарешті, позбутися самому перед собою огидного докору в тому, що і я теж колоніст, теж плантатор, що і я опосередковано чи безпосередньо (що однаково) користаюся чужою працею, заступаю розвитку народу, в хату котрого я заліз непрошений, з чужими йому намірами, і що я належу до табору тих, хто прагне загальмувати народний розвиток туземців і що невинно поділяю відповідальність за їх дії». 
Інтерес хлопоманів до простонародного життя задовільнявся щорічними «виходженнями в народ» під час «літніх вакацій». На кінець 50-х років такі подорожі здійснювали чисельні однодумці В. Антоновича, при чому вони не були лише зовнішнім спостереженням за життям селян, а супроводжувалися безпосередніми контактами, коли студенти брали участь у сільських роботах разом із селянами, а також спільно з ними відпочивали.
У слідчий справі, яка наприкінці 1860 р. велася щодо ряду київських студентів, звинувачених у «злочинному зближенні з селянами» зберігся допит В. Антоновича, звідки ми маємо детальний опис каникулярних подорожей хлопоманів.
«1859 року з товаришем Тадеєм Рильським здійснив тривалу подорож Київською, Херсонською та Катеринославською губерніями… Антонович бажав придивитися до народного побуту, мови, звичаїв, способу життя тощо …для написання нарису про народний побут, з метою розміщення в журналі. Одяг селянський у Антоновича є й він любить його носити виключно з міркувань естетичної симпатії. Він ним послуговувався під час етнографічної екскурсії…»
Ставлення уряду Російської імперії до хлопоманства, може послужити прикладом атмосфери взаємної підозрілості, в російсько-українсько-польських відносинах. З одного боку, урядові не могло не сподобатися, коли хлопомани переходили з католицтва до православ'я і відмовлялися підтримувати польський національний рух. Але польські опоненти хлопоманів поспішали звернути увагу властей на неблагонадійність їх соціальних переконань, а також на їх українофільську орієнтацію.
Обороняючись перед закидами, що українці співпрацюють із російськими революціонерами («Молодая Россия»), хлопомани опублікували за підписом 21 особи "«Отзыв из Києва»" (у московській "«Современной летописи»", XI, 1862). У цій заяві автори відкидали революційні засоби боротьби, вважаючи за єдину свою мету турботи за народну освіту, спростовували також закид у сепаратизмі, бо хлопомани не підносили питання про відокремлення України від Росії, вважаючи, що для непідготовленого і в більшості неграмотного народу проблема сепаратизму не була реальною. Підкреслення аполітичності випливало з переконання, що насамперед слід піднести освіту й культуру мас, але також з обережності перед владою. Тому хлопомани діяли легально, щоб не наразитися на закиди у революційної діяльності.
Хлопоманські настрої певної частини студентства дедалі більше загострювали національне питання. На середину ХІХ ст. молодь, яка вступала до Київського університету, переважно була вихована польскою культурою. Ця ж культура панувала серед них протягом всього навчання.
Кость Михальчук у своїх спогадах зауважував, що перехід правобережної польсько-культурної молоді «в українство» був надзвичайно драматичним і навіть героїчним кроком. Такий перехід відбувався значно із більшими випробовуннями для сумління, аніж виявлення українофільства лівобережцями. Адже «треба врахувати ту політичну репутацію і той незаперечний моральний авторитет, яким послуговувалася польська справа у Європі, а водночас і той легендарний ореол, яким наділявся в очах цивілізованого світу польський народ і його інтелігенція». Тож можна собі уявити, писав К. Михальчук, наскільки неймовірно важко було тим людям, що зважилися на відступ від такого бездоганного авторитету, як не просто було «виправдатися не лише перед цим суспільством, але й перед самими собою, перед власним сумлінням і честю, тим більше, що ці люди, виховані в польському середовищі, органічно поріднені з ним та його культурою, жили її життям та інтересами…»
Розрив з польськими патріотами покладає початок національно-політичному самовизначенню в середовищі київської молоді, а водночас появі української громади, яка аж ніяк не була самоціллю. Об'єднання відбувається не заради перебування у певній організації, а стає наслідком широкої українофільської громадської роботи, що розгорнулася у 1859 р. спочатку в Києві, а далі по всіх теренах України.
1859 хлопомани працювали у Київській Громаді; допомагали закладати недільні школи, для навчання елементарній писемності співпрацювали з редакцією «Основи», до числа співробітників якої входили В. Антонович та Ф. Рильський.
Культурно-освітня діяльність хлопоманів викликала обвинувачення з боку російських публіцистів у політичних зв'язках із польським повстанням 1863–1864, хоч хлопомани вважали його чужою справою. У висліді репресій російської влади («Валуєвський циркуляр») хлопомани припинили свою діяльність, але брали участь у діяльності Київської Громади та в інших громадських заходах без організованого оформлення.
Хлопоманські настрої певної частини студентства дедалі більше загострювали національне питання. Зближаючись із українським селянством, виявляючи до нього симпатію, співчуття, а далі й захоплюючись його культурою, світоглядними переконаннями, морально-етичними цінностями тощо, воно не могло одночасно лишатися прихильниками польського національного інтересу.
Українське хлопоманство, детермінічно пов'язане із українофільством, формувало із хлопоманів з їхніми україно-центричними переконаннями українських націоналістів, тобто людей, які не лише ідентифікували власну належність до українського народу, але також виявляли громадянську активність щодо утвердження національних інтересів свого народу. Значна частина вихованої на польській культурі молоді, відмовляючись від аристократизму та від власних станових привілеїв цілком закономірно зрікалася тієї самої польської культури і водночас проявляла себе українською національною елітою.

«Хлопська Правда» — популярний двотижневик для народу у Коломиї і Львові у 1903 і 1909 роках. 
Видавці і редактори: К.Трильовський та І.Макух.

Марков Іван, псевдонім Хмара — український отаман-повстанець.
У 1920 році діяв проти радянської влади у Гайсинському й Уманському повіті, маючи у своєму загоні 300 кінноти і 300 піхоти. 1921 разом з Нестором Махном перейшов до Румунії, відтак до Польщі. Згодом повернувся в Україну і продовжував повстанську діяльність.
1926 року Хмару схопили більшовики і розстріляли.

Леоні́д (справжнє ім'я — Олексі́й) Іва́нович Хма́ра (* 21 лютого 1915 — † 7 грудня 1978) — радянський актор художнього слова, диктор науково-популярних і документальних фільмів. Заслужений артист РРФСР (1968).
1936 року закінчив Харківський музично-драматичний інститут. Працював актором.
Від 1941 року — диктор Центральної студії документальних фільмів (Москва).
Читав текст у документальних фільмах:
Читав текст у художніх фільмах:
Оператор Михайло Посельський занотував такий цікавий епізод, пов'язаний з озвучуванням фільму «Парад Перемоги» (1945) :

Володи́мир Миколайович Хмелевський (іноді — Хмелівський) ({{ДН|26|7|1900}}, с. Кам'янече, Київська губернія (тепер Новоархангельський район Кіровоградська область) — {{ДС|27|1|1959}}), український акушер-гінеколог.
Закінчив Київський медичний інститут 1925 року, з 1931 — співробітник Київського інституту удосконалення лікарів.
Під час німецько-радянської війни 1941 року евакуювався з родиною в Харків, а за 2 місяці — в Челябінськ. 1944 року повернувся до Києва, родина жила в будинку 13 на вулиці Інститутській.
У 1946 році захистив докторську дисертацію «Посилення родової діяльності глюкозою та кальцієм по методу автора». Того ж року очолив філію кафедри акушерства гінекології та перинатології Київського інституту удосконалення лікарів, яка розташовувалася в лікарні ОХМАТДИТ. З 1947 року — професор кафедри, з 1952 — її завідувач.
Дружина — Грепачевська Любов Василівна, донька {{нп|земська медицина|земського лікаря|ru|Земская медицина}} міста Лубни. Працювала лікарем-лаборантом, пізніше — терапевтом.
Син — Юрій, доктор медичних наук, завідувач (1976—1997) і професор кафедри біохімії Київського медичного інституту.
Сестра Лідія жила в Батурині, працювала лікарем.
Автор більш як 40 наукових праць. Праці Xмелевського присвячені вивченню гематом піхви й зовнішніх статевих органів під час вагітності й пологів. Досліджував також проблеми запобігання гіпоксії плода в утробі, перинатальної смертності. 1946 запропонував власний метод посилення родової діяльності за допомогою глюкози і препаратів кальцію.
Під керівництвом Хмелевського захищені 2 кандидатські дисертації.
Член ученої ради Міністерства охорони здоров'я УРСР, голова товариства акушерів-гінекологів Києва та Київської області, відповідальний секретар журналу «Педіатрія, акушерство і гінекологія».
{{Bio-stub}}

Васи́ль Миха́йлович Хмелю́к (, * 3 липня 1903, с. Березівка, Жмеринський район, Вінницька область — † 2 листопада 1986, Париж) — український маляр-постімпресіоніст і поет.
Твори Хмелюка: квіти, натюрморти, краєвиди, портрети в яскравих контрастних кольорах.
Учасник українських визвольних змагань 1917–1920 років.
Вищу освіту здобув у Краківській академії мистецтв (1921–1923; у Владислава Яроцького), в Карловому університеті (Прага, 1926–1927) і в Українській Студії Пластичного Мистецтва (Прага, 1928, клас Сергія Мако).
Був членом Асоціації незалежних українських митців (АНУМ).
З 1928 жив у Парижі, де став однією з центральних постатей мистецького життя французької столиці.
1932 — мав персональну виставку в галереї «Молода Європа» в Парижі.
Паризький професор Ш. Кюнстлер писав про В. Хмелюка:
Завдяки своєму таланту В.Хмелюк мав змогу виставляти свої твори у відомих паризьких галереях, залах престижного Інституту Тіссена. Не зважаючи на фінансову післявоєнну сутужність, французький уряд закуповував твори українського парижанина.
Творчістю Хмелюка зацікавилися визначні колекціонери: А. Волляр, С. Шукін та ін., що вможливило йому виставляти твори у відомих паризьких ґалереях: 1933–1936 — у Вольмана, А. Пуае; в Англії, Італії й Швейцарії.
1942 — мав велику виставку в залях Інституту Тіссен.
З 1943 постійно виставлявся у ґалереї Дюран-Рюеля, яка організувала йому виставки в Парижі, Нью-Йорку й інших містах.
Серед творів Хмелюка — портрети гетьманів, козацької старшини (1934), «Молода жінка» (1935), «Моделька» (1935), «Портрет Мініха» (кінець 1930-х рр.), «Вечір на півдні» (1940), «Натюрморт» (1940), «Блазень у синьому» (1949), «Краєвид над морем» (1949), «Концерт» (1951) та інші.
Брав активну участь у житті української мистецької колонії в столиці Франції. До його кола належали Олекса Грищенко, брати Вирсти, Михайло Андрієнко та багато інших.
Твори митця зберігаються в музеях Лондона, Парижа, Нью-Йорка, Філадельфії, Мюнхена, Торонто, Стокгольма, Львова, Люцерна, в ґалереї Оксфордського університету і в приватних колекціонерів.
Автор поетичних збірок «Гін» (1926), «Осіннє сонце» (1928), «1928. 1926. 1923» (1928).

Хмелярство, галузь рослинництва, яка вирощує хміль (Н. Humulus) для одержання шишок, що е сировиною для пивоварної пром-сти (у минулому хміль був також потрібний для хлібопечення, поки його не замінили дріжджі). Хміль почали плекати в Україні в 1870-их pp., гол. на Волині й Київщині (під впливом чес. колоністів). За площею під хмелем Україна стоїть на першому місці в СССР; 1913 і 1940 бл. 6000 га, 1970 — 6800 га.
В Україні поширений вид хмелю звичайний (Н. Humulus), Укр. сортосуміш, Клюн 18, Житомирський 8.

Миха́йло Іва́нович Хмелько́ (*23 жовтня 1919 — †15 січня 1996) — український радянський художник, один з найвизначніших радянських художників 1940-х. Заслужений діяч мистецтв УРСР (1951), Народний художник УРСР (1963), двічі лауреат Сталінської премії (1948, 1950).
Народився 23 жовтня 1919 року в Києві у родині робітника заводу «Арсенал», революціонера та партійного діяча Івана Миколайовича Хмелька та домогосподарки. З дитинства захоплювався малюванням, з 10 років відвідував художню студію Михайла Ярового.
У 1933 році вступає до Київського художнього технікуму та влаштовується гравером до Першої державної типографії. З 1935 року навчався в Одеський художній технікум, який закінчив у 1940 році, після чого одразу був призваний до армії артилеристом-обчислювачем.
Брав участь у Другій світовій війні. Почав війну в Сім'ятичах на Берестейщині, дивізії, у якій служив художник, вдалося вибратися з оточення та пройти до Ніжина. В Ніжині Михайло Хмелько пройшов перепідготовку та став сапером-картографом. Невдовзі був тяжко поранений поблизу Гребінки та відправлений до польового шпиталю в Лубнах, де потрапив в окупацію. Потрапити назад на фронт Хмелькові не вдалося, і він повернувся до матері в Київ. У Києві підробляв тим, що писав портрети на замовлення та допомагав по господарству в приміських селах. Після того, як Київ знову взяли радянські війська, Хмелько приєднався до бригади фронтових художників Політуправління Першого Українського фронту.
В 1946 році закінчив Київський художній інститут, де вчився у Карпа Трохименка. З 1947 року регулярно бере участь у республіканських та всесоюзних виставках. 
З 1948 до 1973 року викладає в Київському художньому інституті, з 1962 — професор. З 1960 по 1970 роки був завідувачем кафедри живопису, керував майстернею історичного живопису (1960—1973). Викладав живопис, композицію, рисунок, досліджував методику живопису й особливості композиції. Найвідоміші учні — Едуард Ревенко, Леоніла Стебловська, Олена Титова
У 1951 — 1955 роках керував Спілкою художників УРСР, що дало змогу побувати у творчих відрядженнях в США, Канаді, Великій Британії, Японії та ряді соціалістичних країн. Член КПРС з 1954 року.
У 1950-х роках був відзначений орденами Леніна, Трудового Червоного Прапора та медалями.
У 1970-х почав зловживати алкоголем, через що був звільнений з художнього інституту. У 1986 році почав працювати над автобіографією, але вона так і залишилася чернеткою. З початком перебудови попит на картини художника про партійних та військових діячів пропав, художник тяжко переживав розпад СРСР, крім того, почалися сімейні негаразди. Це, а також зловживання алкоголем, призвело до смерті Хмелька 15 січня 1996 року після тривалої хвороби.
Автор багатофігурних композицій пропагандивного характеру: «Тост за великий російський народ» (1947), «Тріумф Батьківщини-переможниці» (1949, про Парад Перемоги), «Навіки з Москвою» (1951, про Переяславську раду), «Шахтарське весілля» (1957), «На вірність партії» (1958, про I з'їзд ВЛКСМ) тощо. Також писав картини на тему німецько-радянської війни, зокрема, «Форсування Дніпра» (1946), «Над Києвом прапор Перемоги» (1975) «1941 — оборона Києва. Голосіївський ліс» (1988).
У 1961 був запрошений на зустріч Юрія Гагаріна, за зібраним з якої матеріалом написав картину «Батьківщина зустрічає героя», яку згодом високо оцінив сам Гагарін.
Для київського музею медицини створив діораму «Медична допомога у військах Богдана Хмельницького».
За картину «Тост за великий російський народ» був удостоєний Сталінської премії II ступеня 1948 року, а сама картина про тост, піднятий 24 травня 1945 року Йосипом Сталіном на зустрічі з генералітетом Червоної армії, часто прикрашала зали адміністративних будівель, клубів, бібліотек тощо. За картину «Тріумф Батьківщини-переможниці» Михайло Іванович отримав Сталінську премію I ступеня 1950 року.
Творчість художника високо цінували провідні партійні діячі, зокрема, Йосип Сталін, Микита Хрущов, Климент Ворошилов та Володимир Щербицький. Хмельку присвячені деякі вірші радянських поетів.
Твори художника зберігаються в київському Національному художньому музеї, московській Третьяковській галереї, музеях Львова та інших міст.


Вла́да — сила, яка з допомогою авторитету, заохочення та примусу, має здатність зі своєї волі впливати на інших.
Влада — слово, що використовується в українській мові для назви кількох різних, але взаємопов'язаних понять:
Помітно, що найзагальнішим та основним є найперше визначення, а наступні є його специфічними відображеннями.
Стаття присвячена розгляду влади саме як загального поняття.
В найширшому розумінні влада це здатність впливати на події та явища. В такому широкому значенні говорять не тільки на відносини між людьми, але й на взаємодію людини з навколишнім світом (кажуть про владу людини над природою) чи навіть природних явищ між собою. Однак перш за все влада розглядається як соціальна категорія і стосується стосунків між людьми.
Англійське «power» («сила (філософія)») включає в себе взаємопов'язані поняття: переконання (прямі, непрямі, підсвідомі), закон, примус, насильство, військова міць, покірність, божества, харизма, авторитет, матеріальні предмети (гроші, майно, продукти харчування), звання, майстерність, делеговані повноваження (наприклад, в демократичному процесі), соціальний вплив, робота групової динаміки (такі, як зв'язки з громадськістю).
Згідно з «Етимологічним словником української мови» слово «влада» та похідні (владар, владний тощо) є запозиченням з чеської або польської, яке відоме з 16-17 століть. Власне українськими є форми з повноголосним "волод-".
У спеціальній літературі і в мовній практиці різних народів склались свої традиції слововживання групи термінів, що відносяться до феномену влади.
В сербськохорватській мові українському терміну «влада» відповідає слово Moć, словенській — Moc (ovládanie).
В німецькій мові слово «Macht» одночасно означає «влада» і «сила» і походить, як вказував Е.Канетті, від готського кореня «magen» (vermögen), що значить «мати змогу». Англійське «power» («сила (філософія)») одним зі значень теж має «владу».
Англійське слово power походить від французького pouvoir, яке, в свою чергу, походить від латинських слів potestas і potentia, що означають «здатність» (обидва вони утворені від дієслова potere — «бути здатним»). Для римлян слово potentia означало здатність чи спроможність однієї особи або речі впливати на іншу. Слово potestas, яке мало більш вузький політичний смисл, означало особливі можливості, що їх набували люди, спілкуючись і діючи спільно; у наш час ми запозичуємо дещо з цього поняття, коли говоримо, що сила — в гурті. Цицерон установив таке розрізнення: «Potestas in populo, auctoritas in senatu» («Влада — в народу, владні повноваження — в сенату»); слід зазначити, що поняття влади римляни старанно відмежовували від інших понять, таких як владні повноваження, примус, сила і насильство.
Влада є явищем, що пронизує людське суспільство і зачіпає усі сторони людського життя. Тому поняття влади є дуже важливим в багатьох соціальних науках, перш за все в політології, предметом вивчення якої владні стосунки між людьми.
Існує дуже багато різних підходів до визначення влади. Така різноманітність пояснюється як складністю та багатоплановістю самого поняття так і неоднозначністю, суб'єктивністю його розуміння. Свідченням останнього може служити наступний приклад — оскільки в англійські слово power означає не лише владу, але й силу, енергію і навіть електричний струм, то для багатьох англомовних дослідників цілком природним є розгляд влади саме як сили, дії, поштовху. Наприклад Роберт Даль висуває припущення, що «наші уявлення про основоположні способи оцінювання [влади і] впливу ґрунтуються на інтуїтивних поняттях, дуже близьких до тих, на яких базується поняття сили в механіці». Тому врядчи можна стверджувати, що якесь визначення є вичерпним чи об'єктивним, скоріш кожне з них виявляє як певні аспекти влади так і різні точки зору на неї.
Влада є певним типом поведінки, заснованим на можливості зміни поведінки інших людей.
Влада — це досягнення певних цілей, отримання запланованих результатів.
Влада як можливість використання певних засобів, зокрема насильства для досягнення певних цілей.
Влада визначається як певного роду особливі стосунки між керівником і підлеглим у ситуації управління, однак ці стосунки є в значній мірі знеособленими. Влада розглядається як безособова властивість будь-якої соціальної системи.
Визначення влади як впливу одних на інших. Така взаємодія описується формулою: влада А над Б є здатність добиватися того, щоби Б «ніколи не зробив би без впливу А» (Д.Даль).
Влада це позиція панування, пов'язана із здатністю окремих груп і індивідів контролювати механізм розподілення дефіцитних суспільних цінностей навколо розподілу яких існує конфлікт.
Макс Вебер визначав владу як «вірогідність того, що один діяч у суспільних взаєминах… проявить свою власну волю» всупереч опору інших ("«Economy and society», vol. I, p." 53).
Якщо розглядати підстави, на яких тримається влада в людських суспільствах, то можна виділити три типи влади.
Ця влада є найбільш поширеною і спирається на загрозу застосування сили. Вона може бути як легітимною (від лат. lēgitimus — узгоджений з законом; законний; правомірний) так і нелегітимною. До першої слід відносити тільки таку владу, яка добровільно приймається більшістю підлеглих, без спонукання до послуху шляхом погроз, утиску тощо. Індивіди сприймають таку владу виправданою, хоч шляхи й підстави виправдування і мотивація підкорення авторитетові влади можуть бути різними. Саме таким критеріям відповідає державна влада, котра на підставі загальновизнаної правомірності (законності) може принагідно застосовувати силу. До другої можна віднести владу озброєного грабіжника, що примушує жертву віддати свій гаманець. Примусовість і в першому, і в другому випадку не означає, що люди завжди покірливі у напрямку тиску, насправді у них є можливість вибору: не підкоритись силі навіть з ризиком втрати свободи або й життя.
Вона зустрічається там, де людина діє в заданому напрямку під психологічним впливом, часто неусвідомлюваним. Це влада переконання та навіювання. При ефективному функціонуванні «психологічної влади» індивіди підпадають під процедуру «промивання мозку» і частіше за все не мають ніякої можливості вибору своєї поведінки, як у випадку примусової влади.
Її основою є обмін товарами й послугами за взаємною осмисленою згодою. Індивіди приймають умови взаємообміну, підкоряються їм з огляду на особисту вигоду. Однак відомо, що при обміні вихідні позиції його учасників можуть бути далеко нерівними і тоді одні групи або індивіди мають змогу диктувати умови обміну іншим, ставлячи їх у невигідне становище і тим самим здобуваючи ту саму економічну владу.
Влада закону — це реальний вплив усього законодавства країни та норм міжнародного права на життя і долі людей, стан безпеки держави на основі принципу верховенства права, влада і закон з погляду правознавства завжди є взаємопов'язаними.
Сила у соціальному вимірі — це можливість певних суб'єктів здійснювати вплив на інших осіб, шляхом фізичної і психологічної сили, насильства, життєвої енергії та ін., з погляду правознавства закон і сила, у вигляді легітимного державного примусу є нероздільні.

Органи державної влади — це ланка (елемент) механізму держави, що бере участь у виконанні функцій держави й наділений при цьому владними повноваженнями.
За "обсягом владних повноважень" органи держави класифікуються на центральні (вищі) та місцеві. Щоправда, не всі місцеві органи є державними (наприклад, органи місцевого самоврядування).
За "широтою компетенції" виділяються органи держави загальної і спеціальної компетенції.
За "способом формування:" виборні і призначувані; за "порядком функціонування й ухвалення рішень:" колегіальні й одноособові.
На механізм держави, класифікацію його вищих органів справляє безпосередній уплив принцип поділу влади, відповідно до якого створюються законодавчі, виконавчі і судові органи.
Проте не можна стверджувати, що всі державні органи можна розподілити на законодавчі, виконавчі і судові. Механізм сучасної держави є значно більш складним, розгалуженим, тому можна виділити такі типові державні органи:
Керуючись наведеною вище схемою, можна назвати приблизний перелік державних органів України за категоріями:
Підручники з конституційного права "(напр. Копєйчикова, Тодики)."



Історію української Вікіпедії можна розглядати у нерозривному зв'язку трьох її складових:
Як свідчать записи в історії головної сторінки, перші спроби створити український розділ сягають грудня 2003 — січня 2004.
Нині досить цікаво заглянути в ті часи, коли все починалося.
До вашої уваги перші десять користувачів Української Вікіпедії та їх редагування:
З середини 2013 темпи наповнення Української вікіпедії уповільнилися.
1 лютого 2015 число активних редакторів (які за останніх 30 днів зробили хоча б одну правку) перетнуло показник у 3000. 
Джерела:
Динаміка зростання кількості користувачів
Станом на початок 2008 року з понад 4,5 млн. користувачів Інтернету в Україні тільки 10144 зареєструвались у Вікіпедії (0,23%).
Відвідування сторінок
Рух за вільні знання в Україні включає діяльність, організовану Фондом Вікімедіа та його українським відділенням — Громадською організацією «Вікімедіа Україна».

Центра́льна ви́борча комісія України (скор. — Центрвиборчком, ЦВК) є постійним колегіальним державним органом, який діє на підставі Конституції України, законів України і наділений повноваженнями щодо організації підготовки, проведення виборів Президента України, народних депутатів України, депутатів Верховної Ради Автономної Республіки Крим, депутатів місцевих рад та сільських, селищних, міських голів, голів громад, організації всеукраїнського і місцевих референдумів в порядку та в межах, встановлених законами України.
Комісія очолює систему виборчих комісій та комісій з референдуму, які утворюються для організації підготовки та проведення виборів Президента України, народних депутатів України, всеукраїнського референдуму. Комісія здійснює контроль за діяльністю та консультативно-методичне забезпечення виборчих комісій, які утворюються для організації підготовки та проведення виборів депутатів Верховної Ради Автономної Республіки Крим, місцевих рад та сільських, селищних, міських голів, та комісій з місцевих референдумів.
Комісія здійснює свої повноваження самостійно, незалежно від інших органів державної влади, органів місцевого самоврядування, їх посадових та службових осіб.
Відповідно до вимог Конституції України в листопаді 1997 року утворено нову державну інституцію — Центральну виборчу комісію. Прийнято Закон України «Про Центральну виборчу комісію», в якому визначено, що Центральна виборча комісія є постійно діючим державним органом, котрий відповідно до Конституції України, законів України забезпечує організацію підготовки і проведення виборів Президента України, народних депутатів України, а також всеукраїнських референдумів.
Центрвиборчком також здійснює консультативно-методичне забезпечення виборів до місцевих рад, сільських, селищних, міських голів і проведення місцевих референдумів. Він очолює систему виборчих комісій, які утворюються для підготовки і проведення виборів Президента України, народних депутатів України та всеукраїнського референдуму, спрямовує їх діяльність.
Центральна виборча комісія є незалежним державним органом. Для виконання своїх функцій вона наділена правами й повноваженнями, які дають можливість залучати до здійснення надзвичайно важливої для країни справи державні органи всіх рівнів. Комісія будує свою діяльність на засадах законності, незалежності, об'єктивності, компетентності, професійності, колегіальності розгляду і вирішення питань, обґрунтованості прийнятих рішень, відкритості й гласності.
Діяльність Комісії здійснюється відкрито і публічно.
Комісія має друкований орган — «Вісник Центральної виборчої комісії».
Верховна Рада України призначає на посаду та припиняє повноваження членів Комісії за поданням Президента України. У поданні Президента України про призначення на посаду членів Комісії враховуються пропозиції депутатських фракцій і груп, утворених у поточному скликанні Верховної Ради України.
До складу Комісії входять 15 членів Комісії. Комісія працює на постійній основі. Член Комісії є державним службовцем. Строк повноважень члена Комісії — 7 років. Членом Комісії може бути громадянин України, який на день призначення досяг двадцяти п'яти років, має право голосу, проживає в Україні не менше п'яти останніх років та володіє державною мовою. Голова Комісії, заступники Голови Комісії, секретар Комісії, а також не менше п'яти інших членів Комісії повинні мати вищу юридичну освіту.
Станом на травень 2014 року Комісія має такий склад:
Головами ЦВК працювали:

Оме́льченко Олекса́ндр Олекса́ндрович ({{ДН|9|8|1938}}, с. Зозів, Вінницька область, Українська РСР, СРСР) — український державний і політичний діяч, підприємець. Голова КМДА (8 серпня 1996 — 20 квітня 2006). Голова Київської міської ради (квітень 1998 — 14 квітня 2006). Київський міський голова (30 травня 1999 — 14 квітня 2006). Народний депутат України (23 листопада 2007 — 12 грудня 2012). Лауреат Державної премії України в галузі архітектури (2004), кандидат технічних наук, полковник МВС України.
Народився 9 серпня 1938 року с. Зозів Липовецького району Вінницької області.
Із початком війни його батько столиці пішов на фронт, а мати забрала трьох дітей — Катерину, Мілу і Шурика (так називали Олександра Омельченка в дитинстві), — і повернулася до себе на батьківщину у село Соловіївку. Згодом сім´я переїхала до Карабачина, що в Брусилівському районі на Житомирщині.
У 1956 році закінчив Брусилівську середню школу зі срібною медаллю. А потім продовжив навчання у Київському будівельному технікумі.
По закінченні Київського будівельного технікуму здобував вищу освіту у Київському інженерно-будівельному інституті та інституті народного господарства. 10 місяців відслужив у Збройних силах. Затим працював на підприємствах «Головкиївміськбуду». Пройшов шлях від робітника до директора заводу залізобетонних виробів, головного інженера домобудівного комбінату, а згодом — першого заступника начальника «Головкиївміськбуду».
З 1987 по 1989 рік перебував у Республіці Афганістан. Після — працював у системі Держбуду, був заступником голови виконкому Київської міської ради народних депутатів, обіймав посаду генерального директора ДКП «Київреконструкція».
У 1994—1996 роках — заступник голови, перший заступник голови Київської міськдержадміністрації.
З серпня 1996 по 20 квітня 2006 року — голова Київської міської державної адміністрації.
У травні 1999 році 76 % киян проголосувало за Олександра Омельченка як за міського голову Києва, у 2002 році — 73 % виборців висловили йому свою підтримку.
У травні 2001 року, після відставки уряду Віктора Ющенка, подейкували, що саме пан Омельченко може очолити український уряд, однак сам він достатньо скептично ставився до цієї інформації.
У липні 2004 року з'їзд Української партії «Єдність» висунув Олександра Омельченка кандидатом на президента України. Декларацію про його підтримку підписали 129 громадських організацій з усіх регіонів держави. У першому турі виборів Олександр Омельченко отримав 0,48 % виборців. При чому у столиці Омельченко отримав лише 4,48 %. Після чого Омельченко всіляко підтримував Віктора Ющенка.
У 2005 році звинувачений у розбазарюванні київських земельних ділянок та у погіршенні історичного вигляду Києва. Того ж року він був виключений з лав Української партії «Єдність».
На виборах київського міського голови у березні 2006 року програє та займає лише третє місце. 20 квітня 2006 року Президент України Віктор Ющенко видає указ про звільнення Омельченка з посади голови Київської міської державної адміністрації.
На парламентських виборах 2007 року отримав депутатський мандат за списком «Наша Україна — Народна Самооборона» (№ 13). Голова Комітету з питань державного будівництва та місцевого самоврядування.
У 25 листопада 2009 року збив на смерть пішохода. Інцидент стався о 21:20 на Столичному шосе у Києві на виїзді з села Чапаївка. Омельченко їхав на позашляховику «Міцубісі Паджеро» зі сторони Конча-Заспи в напрямку Києва. Аварія відбулася біля зупинки громадського транспорту «Віта-2», на пішохідному переході, повідомляє прес-центр ДАІ Києва. Від отриманих тілесних ушкоджень 48-річний пішохід помер на місці пригоди, розповів начальник столичного управління ДАІ Анатолій Сіренко.
4 жовтня 2011 року вийшов з фракції НУНС через невизначеності, яка панує в самій фракції та через "«Основне і головне — це висока аморальність так званого почесного президента, який, на жаль, і сьогодні очолює „Нашу Україну“»". Він заявив, що буде лишатися позафракційним.
2014 року бере участь у виборах міського голови Києва, а також у виборах до міської ради, очолюючи список Київської міської організації Української партії «Єдність»
Починаючи з червня 2014 року — депутат Київської міської ради.
21 лютого 2013 року Київрада прийняла рішення про присвоєння Омельченку звання Почесного громадянина Києва.
Указом Президента України № 336/2016 від 19 серпня 2016 року нагороджений ювілейною медаллю «25 років незалежності України».
27 квітня 2010 року голосував за ратифікацію угоди Януковича — Медведєва, тобто за продовження перебування ЧФ Росії на території України до 2042 р.
{{succession|office=Міський голова Києва <br> 1999–2006 |preceded=Леонід Косаківський <br> 1993–1998 | succeeded=Леонід Черновецький 2006–}}

Петро́ Олексі́йович Пороше́нко ({{нар}} 26 вересня 1965, Болград, Одеська область) — український політик, державний діяч, п'ятий Президент України (з 7 червня 2014 року).
Порошенка обирали народним депутатом України III, IV, V та VII скликань, працював міністром економічного розвитку та торгівлі, міністром закордонних справ (9 жовтня 2009 — 11 березня 2010), членом Ради Національного банку України (2007—2014).
Підприємець та олігарх: власник кондитерської корпорації Рошен, кількох автомобільних і автобусних заводів, інформаційного П'ятого каналу тощо. Видання Forbes Україна оцінювало у 2014 році статок Порошенка у $750 млн, ставлячи його на восьме місце в списку найбагатших людей України. Згідно рейтингу ста найбагатших українців за версією журналу «Фокус» за 2016-й, Порошенко змістився з 8-ї на 10-ту сходинку. «Фокус» оцінив статки Президента у 589 млн $.
Лауреат Премії України у галузі науки і техніки, заслужений економіст України, Кандидат юридичних наук.
Народився 26 вересня 1965 року в Болграді Одеської області. Батько Олексій Порошенко (1936 р.н., нині керівник Прайм Ессетс Кепітал) — на той час працював з міською сільгосптехнікою. Мати Порошенко Євгенія Сергіївна (1937—2004) — головним бухгалтером в управлінні сільського господарства.
Згодом родина переїхала до молдовського міста Бендери. У школі Порошенко займався дзюдо, отримував нагороди на змаганнях. В Бендерах закінчив середню школу.
З 1984 по 1986 рік служив у Радянській армії.
У 1989, після семи років навчання, з відзнакою закінчив факультет міжнародних відносин та міжнародного права Київського університету ім. Шевченка за спеціальністю "«міжнародні економічні відносини»", продовжив навчання в аспірантурі. До 1992 навчався в аспірантурі та працював асистентом кафедри міжнародних економічних відносин Київського університету.
У 2002 захистив в Одеській юридичній академії кандидатську дисертацію на тему "«Правове регулювання управління державними корпоративними правами в Україні»". Автор монографій "«Державне управління корпоративними правами в Україні. Теорія формування правовідносин»" та низки наукових публікацій. Співавтор підручника "«Сучасні міжнародні економічні відносини»".
Володіє українською, російською, англійською і румунською (молдовською) мовами.
У 1990—1991 почав працювати в приватному секторі, зокрема заступником генерального директора Об'єднання малих підприємств та підприємців «Республіка». Згодом очолив АТ «Біржовий дім „Україна“», яким керував до 1993.
Здобувши вищу освіту, Порошенко розпочав власний бізнес з продажу какао-бобів. У 1990-ті роки він придбав кілька кондитерських підприємств. Згодом об'єднав їх у групу Рошен, що згодом стала найбільшим виробником кондитерських виробів в Україні. В групу входять фабрики і комбінати в Україні, Литві і Росії. Підприємства кондитерської промисловості принесли Порошенкові великі прибутки і прізвисько «шоколадний король».
У 1993—1998 працював генеральним директором Українського промислово-інвестиційного концерну.
Був власником ліквідованого 2012 року концерну «Укрпромінвест».
Бізнес Порошенка також включає в себе верф «Ленінська кузня», «Укрпромінвест-Агро», телеканал «5 канал» і ряд інших підприємств. Раніше важливою складовою бізнесу Порошенка була також автомобільна корпорація «Богдан», але 2009 року контрольну частку корпорації придбав його тодішній партнер Свинарчук Олег. Порошенкові також належать підприємства з виробництва скла та крохмалю, страхова компанія та Міжнародний інвестиційний банк.
Під час передвиборчої президентської кампанії Порошенко обіцяв, ставши президентом, продати всі активи (окрім «5 каналу»), включно з групою «Рошен», Міжнародним інвестиційним банком (9,92 % особисто і 50,08 % через його ж Прайм Ессетс Кепітал). Активи останнього з початку 2014 року виросли майже на 50 % до 2,5 млрд грн.
Але цього не сталось. Після виборів Порошенко передав активи в управління інвестиційному фондові Прайм Ессетс Кепітал, який належить самому Порошенкові, а формально ним керує його батько. Після цього вказаний фонд купив ПАТ «Київський завод експериментальних конструкцій».
13 березня 2015 року Порошенко заявив про залучення до продажу активів компанії Rothschild з якою було укладено угоду, згідно з якою він не має права втручатися в процес продажу, бо вони отримали усі повноваження.
За твердженням представників «Рошену», 24 квітня 2015 року слідчий комітет РФ наклав арешт на майно ВАТ «Липецька кондитерська фабрика „Рошен“». Компанію позбавили права розпоряджатися цим майном до 13 вересня 2015 року. Рошен стверджує, що через це Порошенко так і не продав вказану фабрику. На початку 2017 року топ-менеджмент «Рошена» прийняв рішення закрити Липецьку кондитерську фабрику. 1 квітня 2017 року вона припинила свою роботу. 19 червня 2017 року завершено консервацію Липецької фабрики «Рошен».
3 серпня Порошенко заявив, що його бізнесом керують західні інвестиційні компанії, пояснюючи, що для заможниз людей нормально займатись політикою.
14 січня 2016 року Порошенко заявив, що передав свою частку «Рошену» в незалежний сліпий траст і не може контролювати актив на період президентської каденції, надалі пообіцяв передати трасту «Міжнародний інвестиційний банк». Наступного дня посол США в Україні Джеффрі Пайєтт оцінив це як «важливий та необхідний крок».
1998 року Порошенко став членом партії СДПУ(о), її тоді ж очолив Віктор Медведчук.
На виборах 1998 мав № 11 у партійному списку партії. Однак, мандат здобув за мажоритарним округом № 12. Входив у парламентську фракцію об'єднаних соціал-демократів, був обраний членом Політбюро СДПУ(О).
На початку 2000 залишив СДПУ(О) і створив фракцію Солідарність, згодом — однойменну партію. Остання восени того року ввійшла до Партії регіонального відродження «Трудова солідарність України» (згодом — Партія регіонів). Порошенко став співголовою утвореної партії, у березні 2001 року — заступником голови, через півроку залишив партію.
У грудні 2001 партія «Солідарність» увійшла до виборчого блоку Ющенка «Наша Україна», а Порошенко став керівником виборчого штабу. Після парламентських виборів 2002 року опозиційний блок Ющенка «Наша Україна» вперше одержав понад 25 % голосів виборців. За списком «Нашої України» Порошенко у 2002 і 2006 роках обирався народним депутатом. Очолював парламентські комітети з питань бюджету (2002—2005) та фінансів (2006—2007).
З липня 2004 — заступник керівника штабу коаліції «Сила народу», з моменту створення партії Наша Україна — в її керівництві.
8 лютого 2005 призначений на посаду секретаря РНБО. 5 вересня 2005 року після висунення проти нього звинувачень з боку колишнього Державного секретаря Олександра Зінченка подав заяву про відставку. Тоді Зінченко звинуватив Порошенка у корупції та вимагав від нього відокремлення бізнеса від влади. Проти Порошенка відкрили кримінальну справу, але її було закрито.
З 22 лютого 2007 Порошенко — голова Ради НБУ.
9 жовтня 2009 Верховна рада підтримала подану президентом кандидатуру Порошенка на посаду міністра закордонних справ, за це проголосували 240 депутатів. На цій посаді Порошенко працював до 11 березня 2010 року, коли був звільнений разом з іншими міністрами, тодішнім президентом Януковичем.
23 грудня 2009 обраний почесним професором Університету банківської справи НБУ.
23 березня 2012 президент Віктор Янукович призначив Порошенка міністром економічного розвитку і торгівлі України. На цій посаді працював до 3 грудня 2012, звільнений указом Президента України № 679/2012.
На виборах до ВРУ 2012 року був кандидатом у народні депутати в окрузі № 12. З грудня 2012 року — нардеп України 7-го скликання, до парламенту пройшов самовисуванцем. Був позафракційним членом Комітету з питань європейської інтеграції.
У лютому 2013 року заявив, що може взяти участь у виборах мера Києва, як єдиний кандидат від опозиції, якщо його підтримають. Згодом висловлював готовність підтримати кандидатуру Віталія Кличка. На березень 2013 року на виборах мера Києва за Порошенка були готові проголосувати 7 % киян, за Віталія Кличка — 31 %, за Попова — 20,3 %.
Під час сутичок на Банковій 1 грудня 2013 року Порошенко разом з сином вийшов на захист мирних демонстрантів від міліції та провокаторів. У грудні в перший місяць Євромайдану президентський рейтинг Порошенка виріс до 10.3 %.
Після лютневих подій 2014 року (усунення від влади Януковича) відмовився ввійти до уряду Арсенія Яценюка. У контексті Кримської кризи здійснив поїздку до Криму.
Взяв участь у президентських виборах 2014 року, де отримав 54,7 % голосів, перемігши в першому турі. Порошенко став наймолодшим президентом України. На виборах виступав в альянсі з Віталієм Кличком (про це було проголошено 29 березня 2014 — на з'їзді УДАРу). Слоган передвиборчої кампанії Порошенка — «Жити по-новому».
Приведений до присяги 7 червня 2014 року. Того ж дня взяв на себе повноваження Верховного Головнокомандувача ЗСУ.
Під час інавгураційної промови Порошенко заявив, що використає дипломатичний досвід для підписання міжнародного договору, який прийшов би на зміну Будапештського меморандуму і зміг би надати надійні гарантії миру і безпеки, аж до військової підтримки у разі загрозі територіальній цілісності.
20 червня 2014 року Порошенко під свого першого робочого візиту на Донбас оголосив перемир'я з 18:30 до 27 червня. Він заявив, що це робиться для того, щоб терористи могли скласти зброю, а ті, хто цього не зроблять, будуть знищені. Під час поїздки він представив свій мирний план з врегулювання конфлікту у Донецьку та Луганську, який передбачав децентралізацію й дострокові вибори на Донбасі. Але перемир'я було одностороннім, оскільки бойовики продовжили обстрілювали позиції сил АТО. Під час «перемир'я» мав декілька телефонних розмов у нормандському форманті з Путіним, Меркель та Олландом. 27 червня, в день підписання Угоди про асоціацію з ЄС, перемир'я було продовжено ще на 72 години.
О 22:00 30 червня після закінчення терміну дії одностороннього припинення вогню, Порошенко заявив: «Ми будемо наступати і звільняти нашу землю». Станом на 27 липня в Донецькій та Луганській областях українською армією було визволено понад 60 міст та сіл. 27 серпня на територію України були введені регулярні російські війська, внаслідок чого Україна втратила значні території і 7 вересня була змушена підписати Мінський протокол. Проте, напруження на Сході зберігалось.
12 лютого 2015 року у Мінську Порошенко, Путін, Меркель та Олланд підписали Комплекс заходів щодо виконання Мінських угод. 2 жовтня того ж року на зустрічі «нормандської четвірки» було домовлено про відведення легкого озброєння калібром менше 100 мм, а також танків й мінометів. Представники ОБСЄ мали отримати доступ до всіх окупованих територій, включно з українсько-російським кордоном. 8 жовтня Порошенко заявив, що вибори на окупованому Донбасі можуть відбутися лише після виведення російських військ.
Україна добилася, що її західні партнери прийняли трактування Києва згідно якого реалізації політичних пунктів Мінських угод має передувати виконаня всіх безпекових вимог. Під час зустрічі із Путіним у травні 2017 року Ангела Меркель прямо вимагала від лідера Кремля припинити війну на території України. Вона поставила умову: політичні питання Донбасу можна вирішувати лише після закінчення гарячої фази бойових дій.
На брифінгу з президентом України Петром Порошенком у Парижі президент Франції Еммануель Макрон вказав на агресію Росії на Донбасі: «Агресія виходить з Росії, тобто агресором є не Україна. Також ми визнаємо, що анексія Криму є незаконною, значить, ми всі знаємо, хто розв'язав війну і хто створив цю ситуацію і в якій ситуації ми знаходимося».
Перед виборами Порошенко обіцяв розпустити ВРУ. 24 липня 2014 року розпалася парламентська коаліція Європейський вибір, з неї вийшли: УДАР, Свобода та Батьківщина, що надало Президенту право через два місяці розпустити Раду.
Увечері 25 серпня 2014 року Порошенко оголосив про розпуск ВРУ й оголосив про проведення 26 жовтня дострокових виборів до парламенту. Під час виступу він заявив, що вибори допоможуть позбутися п'ятої колони й симпатиків бойовиків-сепаратистів у Верховній Раді.
На парламентських виборах Блок Порошенка, до складу якого увійшла партія «УДАР» Кличка, набрав 21,81 % голосів та виборов більшість місць у Верховній Раді (132 депутати). 27 листопада Блок Порошенка увійшов до складу коаліції Європейська Україна.
9 жовтня Порошенко підписав закон «Про люстрацію», який був ухвалений Верховною Радою 16 вересня. Фінальна версія закону обмежує право для високопосадовців режиму Януковича займати посади в органах влади на 10 років, іншим — на 5.. Згідно із законом «Про люстрацію» заборона на зайняття посад на 10 років зостасовується для осіб, які займали не менше одного року посади у період від 25 лютого 2010 до 22 лютого 2014 року.
Станом на 11 липня 2015 року було звільнено з державної служби вже понад 620 осіб, а станом на 19 вересня 2015 року було звільнено 760 чиновників, близько 80 чиновників ще проходили перевірку, а вже станом на середину липня 2016 року згідно з інформацією Єдиного державного реєстру осіб було звільнено 923 особи.
12 січня 2015 року Порошенко підписав Указ Про стратегії надійного розвитку «Україна-2020», яка включає у себе 62 реформи. З них пріоритетними є 8 реформ та 2 програми. Метою реформ є досягнення європейських стандартів життя.
7 квітня 2015 року Порошенко підписав закон «Про суспільне телебачення та радіомовлення».
14 жовтня Порошенко підписав указ про створення Національної ради з питань антикорупційної політики, як консультативно-дорадчого органу при президенті. Також Рада прийняла Закон про прокуратуру, який забороняє прокуратурі право втручатися в цивільне життя, чинити вплив на громадян та бізнес.
Того ж дня ВРУ підтримала створення Антикорупційного бюро, після чого Порошенко своїм указом призначив членами конституційної комісії Національного Антикорупційного бюро Рефата Чубарова, Євгена Захарова та Ярослава Грицака. Сам Порошенко спочатку підтримував ідею, щоб Антикорупційне бюро очолив іноземець. Розглядалися кандидатури американських, грузинських фахівців, проте вони не пройшли конкурс і 16 квітня 2015 року Порошенко оголосив директором Антикорупційного бюро екс-прокурора Артема Ситника.
19 березня 2015 року Верховна Рада прийняла зміни до закону про акціонерні товариства, яким знизила кворум для проведення загальних зборів аукціонерів для усіх акціонерних товариств незалежно від їх виду власності до 50 %+1 акція в 2015 році. Однією з головних цілей законопроекту було повернення державі контролю над Укрнафтою, близько 43 % акцій якої контролював менеджмент Коломойського та 50 %+1 — держави. 25 березня закон "Про внесення змін до закону України «Про акціонерні товариства» був підписаний Президентом. Коментуючи конфліктну ситуацію навколо «Укрнафти» й подальшу відставку Коломойського, Порошенко заявив, що це початок деолігархізації країни.
Внаслідок деолігархізації найбільше постраждав Дмитро Фірташ, який втратив контроль над значною частиною активів та дніпропетровський олігарх І. Коломойський. 18 грудня 2016 року 100 % акцій ПриватБанку Коломойського було переведено у власність держави — (Міністерству фінансів). Порошенко пояснив націоналізацію «ПриватБанку» тим, що «від стану справ в цьому банку залежить вся фінансово-економічна ситуація в країні», також він запевнив, що попередні власники визнали необхідність змінити власника.
Найменше від «деолігархізації» постраждав Рінат Ахметов. Деякі українські журналісти, зокрема С. Лещенко звинувачують Президента Порошенка у створенні власного олігархічного клану для того, щоб гарантувати довгострокове перебування при владі. Водночас, за даними міжнародного видання Bloomberg, статки Ахметова із січня 2013 року скоротилися з $22,4 млрд до $3,5 млрд.
«Олігархія кучмівських часів, хай і повільно, але втрачає свої позиції. З кожним роком, в рейтингу ста найбагатших людей країни з'являється все більше підприємців, які зробили свої статки без преференцій та політичної підтримки», — так журнал «Фокус» в рейтингу за 2017 рік підбив підсумки деолігархізації.
22 липня 2014 року Верховною Радою було прийнято закон, який дав дозвіл на розпуск фракції комуністів.
15 травня 2015 року Порошенко підписав чотири «декомунізаційні» закони, зокрема «Про засудження комуністичного та націонал-соціалістичного тоталітарних режимів в Україні та заборону пропаганди їх символіки». Заборонялася радянська символіка, засуджувався комуністичний режим, відкривалися архіви радянських спецслужб та визнавалися борцями за незалежність України УПА та інші організації. 17 травня Порошенко заявив, що він «зробив те, що мусив» і закликав не допускати нового червоного чи коричневого геноциду супроти українського народу.
24 липня 2015 в ході декомунізації Міністерство юстиції заборонило КПУ брати участь у місцевих, парламентських та президентських виборах, як такій, що порушує українське законодавство. Таким чином, КПУ та інші компартії було позбавлено статусу політичних.
17 грудня 2015 року окружний адміністративний суд Києва заборонив діяльність КПУ. До 23 серпня 2016 року в процесі декомунізації по Україні демонтовано понад 1,3 тисяч пам'ятників Леніну та було перейменовано 987 населених пунктів та 26 районів.
Децентралізація влади була однією з головних передвиборчих обіцянок Порошенка. Він не раз заявляв, що це не матиме нічого спільного з федералізацією. 3 березня 2014 року Порошенко підписав указ про створення Конституційної комісії, яка розробляла б зміни до Конституції, що стало початком нового етапу конституційної реформи.
24 червня зміни до Конституції України були схвалені Венеційською комісією.
1 липня Порошенко заявив, що децентралізація не означатиме послаблення центральної влади в таких питаннях, як оборона, зовнішня політика, національна безпека, верховенство права, дотримання громадянських свобод. Президент матиме право розпустити органи місцевого самоврядування у випадку, якщо ті порушуватимуть суверенітет і територіальну цілісність України, а особливого статусу Донбасу проект змін до Конституції не передбачає.
Проект передбачав можливість специфічного порядку здійснення місцевого самоврядування в окремих одиницях Донецької та Луганської областей. Порошенко заявив, що для нагляду за додержанням законів будуть призначатися префекти, які не матимуть повноважень втручатися в управління й фінансові потоки.
В першому читанні зміни до Конституції підтримали 265 депутатів. 9 вересня на засіданні Ради регіонів Порошенко заявив, що внесення змін до Конституції залежатимуть від виконання мінських угод і у випадку введення воєнного стану Конституція не змінюватиметься. Однак, адмінреформа децентралізації продовжилася.
28 серпня 2016 року у семи об'єднаних громадах пройшли перші вибори місцевих голів та депутатів, 18 грудня вибори відбулись у 144 територіальних об'єднаних громадах. На них обиралися сільські голови, селищні голови, міські голови та старости.
Станом на червень 2017 року було об'єднано 413 громад, а децентралізація була найбільш успішною реформою в Україні. За даними експертів Асоціації міст України у 2017 році кількість дотаційних місцевих бюджетів знизилася завдяки децентралізації на 24 %, а кількість бюджетів-донорів зросла на 12,5 %. Такі висновки підтверджуються данними Мінрегіону України, згідно з якими доходи до місцевих бюджетів за 2015 р. становили 99,8 млрд грн. У 2016 р. ця цифра становила 144 млрд грн.
Однією з передвиборчих обіцянок Петра Порошенка було реформування оборонного сектору й поступовий перехід армії на стандарти НАТО. Реформування армії було одним з головних пунктів варіанту коаліційної угоди — 2014 від Блоку Порошенка.
У 2015 р. БТО, які за словами Порошенка, губернатори вважали своїми «кишеньковими збройними силами», були вертикально інтегровані в структуру ЗСУ. Того ж року Порошенко заявив, що «"Україні потрібно відходити від стандартів радянської армії"» і запроваджувати нові українські традиції, тому в українській армії з'являться звання хорунжий — замість молодшого лейтенанта й бригадний генерал — молодше генеральське звання. Порошенко заявив, що заміна звання молодшого лейтенанта на хорунжого повністю відповідає українським традиціям і стандартам НАТО.
2 вересня РНБО схвалила проект нової редакції Воєнної доктрини України. Згідно з нею: Росія головний противник України, а також затверджується відмова від політики позаблоковості та затверджує стратегічний курс на євроантлантичну інтеграцію. 3 вересня Порошенко заявив, що до 2020 року українська армія має перейти на стандарти НАТО. 24 вересня Порошенко підписав указ «Про нову редакцію Воєнної доктрини України.»
6 червня 2016 року Петро Порошенко підписав указ про введення в дію рішення РНБО «Про стратегічний оборонний бюлетень України» — Державну програму розвитку ЗСУ, дорожню карту оборонної реформи з визначенням шляхів її впровадження на засадах і принципах НАТО. 26 липня підписав закон, яким було завершено процес створення Сил спеціальних операцій ЗСУ. 2016 зарплати військовослужбовців було підвищено втричі. 6 вересня Порошенко повідомив, що українська армія вже на 75 % контрактна, а 15 грудня заявив, що мобілізація в Україні зупинена і на фронті лише воїни-контрактники.
31 грудня 2016 року заявив, що у 2016 році в ЗСУ було укладено контракти із 70 тис. осіб. Повний перехід на контрактну службу планується завершити до 2020 року, набравши 250 тисяч воїнів.
23 березня 2017 року Президент Порошенко ввів у дію рішення РНБО про державну програму розвитку ЗСУ до 2020 року.
Американський стратегічний радник високого рівня Джон Абизейд оцінив якість реформування української армії за останні роки. Так, під час зустрічі з головою Генштабу генералом Віктором Муженком він заявив, що «вражений масштабами змін, які зазнали ВСУ за останні два роки».
Станом на липень 2017 року за стандартами НАТО у Збройних Силах України підготовлені 28 повноцінних бойових підрозділів.
5 лютого 2015 року Верховна Рада проголосувала за направлення до Конституційного суду законопроекту про скасування недоторканності народних депутатів та суддів, внесеного до парламенту Порошенком.
24 лютого Порошенко підписав закон «Про забезпечення права на справедливий суд», що передбачає конкурсний вибір суддів, тотальну переатестацію чинних суддів, перелік можливостей відсторонення суддів та притягнення їх до дисциплінарної відповідальності.
Вища рада правосуддя
2 червня 2016 року Рада 335-ма голосами підтримала Закон «Про внесення змін до Конституції» щодо правосуддя. Згідно із законом кандидатуру на посаду судді подається президенту Вищою радою правосуддя. Призначення на посаду судді здійснюється за конкурсом. Голову Верховного Суду обирає та звільнює Пленум Верховного Суду.
13 липня Порошенко підписав закон «Про судоустрій і статус суддів», який передбачає проведення кваліфікаційних іспитів, перевірку кандидатів у судді в рамках законодавства з протидії корупції та конкурс на заміщення посад. Після цього Рада правосуддя вносить кандидатуру президенту України.
21 грудня 2016 року Закон про Вищу раду правосуддя було ухвалено ВРУ. Вища рада правосуддя буде колегіальний органов державної влади та суддівського управління метою якого є забезпечити незалежність судової влади, матиме право лишати недоторканності судей, які підозрюються у кримінальних злочинах, складатиметься з 21 члена, 10 з котрих вибиратиме з'їзд суддів, по два назначатиме Президент, Верховна Рада, з'їзд адвокатів, всеукраїнська конференція прокурорів та представників вищих юридичних навчальних закладів.
3 січня 2017 року закон «Про Вищу раду правосуддя» був підписаний президентом Порошенком, який наголосив, що цей орган пририбає політичну складову в судовій гілці влади — з механізмів призначення, переведення, звільнення та надання згоди на затримання або арешт судді.
Судовою реформою передбачається реорганізацію Вищої ради юстиції на Вищу раду правосуддя до 2019 року. 13 липня 2017 року Верховна Рада прийняла в цілому нову редакцію закону про Конституційний суд України, який передбачає зміну структури, повноважень КС, а також встановлення процедури розгляду конституційної скарги. Також вводиться конкурсний порядок відбору кандидатур на посаду судді Конституційного Суду.
Електронні декларації
16 березня 2016 року Порошенко підписав закон «Про внесення змін до деяких законодавчих актів України щодо особливостей подання посадовими особами декларацій про майно, доходи, витрати і зобов'язання фінансового характеру в 2016 році». Спочатку планувалося, що електронне декларування має бути запущено з 2017 року. Електронне декларування активів посадовців розпочало роботу з опівночі 1 вересня 2016-го, однак з технічними проблемами.
Станом на кінець 30 жовтня 2016-го в системі було зареєстровано 112.419 документів. Про своє майно не відзвітували сім народних депутатів. 1 січня 2017 року в Україні розпочалась друга хвиля електронного декларування. Закон про електронне декларування передбачає кримінальну відповідальність за приховування доходів, якщо внесені дані відрізняються від достовірних на суму понад 250 розмірів мінімальної зарплати — 344—450 гривень. У законі передбачено позбавлення волі терміном до двох років, покарання у вигляді штрафу від 2,5 до 3,5 тисяч.
Підвищення соціальних стандартів
27 жовтня 2016 року Кабмін прийняв рішення про підвищення з 1 січня 2017 року заробітної платні вдвічі. Це мало позначитись на 4 млн українців і мало на меті боротьбу з бідністю. З 1 січня 2017 року мінімальна зарплата становила 3.200 грн на місяць, в той час як в 2016 — 1.500 грн. Також на 50 % було заплановано збільшити зарплатню вчителям.
Антирейдерський закон
28 жовтня 2016 року Порошенко підписав закон «Про внесення змін до деяких законодавчих актів України щодо вдосконалення державної реєстрації прав на нерухоме майно та захисту прав власності», що передбачає захист прав власності, економічних інтересів громадян та інвесторів, зменшення ризиків незаконного заволодіння майном. Для замовників, виконавців і організаторів рейдерського захоплення передбачається кримінальне покарання з ув'язненням до 10 років. За незаконні дії нотаріусів під час перереєстрації майна чи бізнесу передбачається позбавлення волі терміном до 8 років.
Освітня реформа
25 вересня 2017 року президентом Порошенком було підписано Закон «Про освіту», який був прийнятий Верховною Радою 5 вересня і дозволяє провести всеосяжну освітню реформу. Даним законом вводиться 12 річна середня освіта, мовою навчання визнається українська, нацменшини зможуть вчитися рідною мовою до 5-го класу, після чого всі предемти будуть викладатися лише українською. Це викликало стурбованість таких країн як Угорщина, Болгарія, Греція та Румунія. 30 вересня 2017 р. посол Угорщини в Україні заявив, що Будапешт не підтримуватиме жодну ініціативу України на міжнародній арені до зміни мовної статті (стаття 7) закону «Про освіту».
Згідно з реформою директори шкіл обиратимуться за конкурсом, на період не більше двох термінів по 6 років. Також закон передбачає мінімальну зарплату вчителям не менше трьох мінімальних зарплат (9 600 гривень станом навересень 2017 року).
Зоанішня політика Президента Порошенка спрямована на поглиблення співпраці з НАТО, ЄС та США, досягненні газової незалежності від Росії, створення міжнародної коаліції на підтримку України, а також запровадження та посилення антиросійських санкцій.
27 червня 2014 року Порошенко в Брюсселі підписав Угоду про асоціацію з Європейським союзом, чого в 2013 році не зробив Янукович, що послужило однією з причин початку Євромайдану . 30 травня 2017 року Угода була ратифікована Сенатом Нідерландів. Це рішення підтримали 50 членів Сенату, ще 25 проголосували проти.
18 вересня під час виступу в Конгресі США Порошенко закликав надати Україні більше політичної підтримки та надання нелетального та летального військового обладнання, а також статус союзника поза НАТО. Наступного дня провів переговори з президентом США Бараком Обамою, який повідомив, що США розширять допомогу Україні в економічній сфері та у вирішенні питань безпеки.
29 грудня того ж року Порошенко підписав законопроект про відмову від позаблокового статусу.
За перші десять місяців свого президентства мав близько 60 розмов та 11 зустрічей з канцлером Німеччини Ангелою Меркель.
Протягом перших двох років Порошенко здійснив 46 закордонних візитів, перебуваючи за межами країни 81 день, з яких найдовше у США — 9 діб.
За третій рік свого президентства, у 2016—2017 роки Порошенко провів 225 міжнародних зустрічей, провів 79 телефонних переговорів та брав участ у 38 суспільних заходах з представниками інших країн та міжнародних організацій. Найбільше зустрічей за цей час було з представниками США та Німеччини: 37 та 26. Із представниками Євросоюзу за третій рік президентства Порошенка було 44 контакти, на другому місці було НАТО — 14 контактів.
20 червня 2017 року відбулась перша зустріч між Президентом України П. Порошенком та президентом США Дональдом Трампом. Під час зустрічі обговорювалася військово-технічна та економічна співпраця між Україною та США, було наголошено, що США й надалі підтримують Мінські домовленості.
Президент Порошенко заявив, що передав Д. Трампу докази, які підтверджують присутність російських військ на Донбасі, Україна досягла домовленості зі США про можливість закупівлі 2 млн тонн вугілля. Також підіймалося питання про визнання Конгресом США Голодомору 1932-33 років геноцидом.
26 червня під час візиту до Парижа Порошенко вперше зустрівся з президентом Франції Еммануелем Макроном. Після зустрічі Президент України заявив, що незабаром «нормандська четвірка» зможе представити суспільству новий план з деокупації та реінтеграції Донбасу, який може отримати назву «формула Макрона».
Під час зустрічі Макрон наголосив, що між Україною та Францію є дуже давні стосунки та глибока історія і згадав про Анну Київську. Також президент Франції заявив, що Росія є агресором і назвав анексію Криму незаконною.
6 липня Порошенко схвалив внесення змін до Законів України «Про основи національної безпеки» та «Про засади внутрішньої і зовнішньої політики», якими членство в НАТО визначене як пріоритетний національний інтерес. 10 липня Президент заявив, що Україна знову ставить на порядок денний питання про запровадження Плану дій щодо набуття Україною членства у НАТО.
Енергонезалежність від Росії
29 травня 2014 року Порошенко заявив, що Україна не купуватиме в Росії газ ціною 500 доларів, а завозитиме реверсний газ, скорочуватиме споживання та розвиватиме видобуток сланцевого газу, побудує термінал для зрідженого газу. Порошенко сподівався на реверсні поставки та скраплений газ зі США.
В університеті Цюриху 19 січня 2015 року Порошенко заявив, що через два роки Україні не буде потрібен російський газ і що Україна вживає заходи щодо зміцнення енергетичної безпеки, запущений реверс газу з інших країн Європи.
21 січня 2015 року на Всесвітньому економічному форумі в Давосі Порошенко зазначив, що Україна споживає 40 млрд м російського газу (раніше споживала 70 млрд м газу щороку) і побудує прозорі ринки електроенергії та вугілля.
Станом на 22 вересня 2016 року Україна не купувала газу в Росії 300 днів.
29 січня 2016 року Порошенко заявив:
21 липня 2017 року після зустрічі із президентом США Д. Трампом Петро Порошенко заявив про домовленність щодо постачання як мінімум 2 млн тон вугілля із Пенсельванії по конкурентним цінам. 14 липня між українською державною компанією «Центренерго» та американською компанією «XCoal Energy & Resources» було підписано угоду про постачанна в Україну американського вугілля. До кінця 2017 року Україна має отримати 700 тисяч тон антрацитового вугілля. Ціна першої партії у 85 тисяч тон, що надійде на початку вересня становитме 113 доларів США за тону. У посольстві США підписання угоди назвали «важливим кроком для енергетичної безпеки» України.
Вільна торгівля між Україною та Канадою
11 липня 2016 року між Україною та Канадою було підписано Угоду про про зону вільної торгівлі. 14 березня 2017 року Угоду ратифіковано ВРУ. Того ж дня Порошенко заявив, що ця угода є символом довіри до України та визнанням прогресу в проведені реформ. Яких саме реформ — не пояснив. 3 квітня закон про ратифікацію Угоди було підписано президентом.
Безвізовий режим з ЄС
Під час президентства Петра Порошенка Україна закінчила виконання необхідних процедур для отримання безвізового режиму з Євросоюзом. Наприкінці 2015 року ЄС офіційно визнав виконання Україною усіх умов візової лібералізації, проте запровадження безвізу затягнула криза з біженцями.
6 квітня 2017 року за надання безвізовго режиму для громадян України проголосував Європейський парламент. За внесення України до списку держав, громадянам яких скасовуються визові вимоги проголосував 561 депутат Європарламенту, 26 квітня надання українцям безвізу підтримали посли держав-членів Євросоюзу, 11 травня відповідне рішення було ухвалено Радою міністрів сільського господарства та рибальства. 17 травня рішення про безвізовий режим для України підписали Голова Європейського парламенту Антоніо Таяні та представником Мальти, яка головувала в ЄС. Президент Порошенко теж був присутній на церемонії підписання. Опівночі на 11 червня 2017 року українці отримали право на безвізові поїздки до країн ЄС. Петро Порошенко назвав цю подію «остаточним і безповоротнім розставанням з Москвою».
У перший місяць дії безвізового режиму, станом на 19 червня ним скористались понад 20 тисяч українців. Станом на 14 липня понад 100 тис. громадян України відвідали Євросоюз, скориставшись безвізовим режимом, а біометричні закордонні паспорти оформили близько 5 млн українців.
Канцлер ФРН Ангела Меркель під час щорічного прийому представників дипломатичного корпусу в замку Мезеберг заявила, що без «напористості» українського президента Петра Порошенка скасування віз для українців навряд чи стало б можливим.
Станом на вересень 2015 року, з початку свого президентства Порошенко відвідав 17 країн світу. Він здійснив дві подорожі як лідер президентських перегонів ще до інавгурації на посаду Президента. Зокрема, Порошенко подорожував до Варшави 4 червня 2014 року на заходи з нагоди 25-річчя початку демократичних перетворень в Польщі.
6 червня 2014 року Порошенко здійснив подорож до Бенувіля (Франція) як персональний гість Президента Франції Франсуа Олланда на заходах, присвячених 70-ій річниці висадки союзницьких військ у Нормандії.
Попри передвиборчі обіцянки продати свої активи у разі обрання Президентом, Порошенко за три роки не продав жодного активу.
Під час своїх виступів Порошенко не раз називав війну на сході України, "«вітчизняною війною»" проте не ініціював введення воєнного стану, за що неодноразово піддавався критиці, як політиків так і громадськості. Порошенко пояснив, що треба усвідомлювати наслідки воєнного стану для країни:
Останнє твердження було за місяць спростоване главою представництва МВФ в Україні Жеромом Ваше: «Що стосується можливого введення військового положення, то у МВФ немає формальних юридичних заборон, що перешкоджають продовженню співпраці в таких умовах. Ми вже співпрацювали з низкою країн, на території яких розгорталися воєнні конфлікти різної активності.»
5 лютого 2015 року Порошенко заявив, що запровадить воєнний стан у випадку загострення ситуації на Донбасі, але це рішення означатиме обмеження демократії і свободи й загрожуватиме розвитку економіки.
4 листопада 2014 року Порошенко доручив правоохоронним органам перевірити прозорість закупівлі вугілля в ПАР. Після втручання Генпрокуратури імпорт з ПАР був припинений, а українські ТЕС у зимовий період лишилися без вугілля. На фоні російської воєнної агресії проти України, після масових відключень електроенергії було укладено контракт з Росією на постачання електроенергії в Україну.
Сайт «Наші гроші» надав інформацію, що є підозра, що зиск від цього контракту отримають Порошенко і російський бізнесмен Григоришин. Підписання контракту з Росією спричинило конфлікт в уряді України, прем'єр-міністр Яценюк попросив роз'яснень від міністра енергетики Демчишина, щодо невигідних для України умов і згадки в документі Криму, як частини Росії.
21 листопада 2014 року у День Гідності та Свободи Порошенко в оточенні охорони прибув покласти квіти до хреста «Небесної сотні». Родичі загиблих на майдані звинувачували його в обмані, оскільки не було покарано жодного винного в розстрілі протестувальників майдану, не надано звання Героя України загиблим на майдані. Того ж дня Порошенко присвоїв більшості загиблим на майдані звання Героя України, але ніяких дій щодо вбивць майданівців так і не зробив.
21 листопада 2015 року підхід до пам'ятного хреста на алеї Небесної сотні було заздалегідь заблоковано працівниками правоохоронних органів. Це викликало обурення громадян, що прийшли вшанувати пам'ять загиблих, проте запобігло прямому діалогу Президента з громадянами.
У квітні 2015 року олігарх Дмитро Фірташ на судовому засіданні в справі про його екстрадицію до США заявив, що на виборах президента України він фінансово підтримував Порошенка, а на виборах київського міського голови — Віталія Кличка. В березні 2014 року у Відні відбулась таємна зустріч Фірташа, Кличка та Порошенка. Сам Порошенко ще 12 травня 2014 року підтвердив факт зустрічі з Фірташем. Також він заявив, що бачив Фірташа лише двічі у житті. У липні 2017 року Антимонопольний комітет оштрафував Фірташа на 10 % від доходів холдингу Ostсhem.
В серпні 2014 року довірені люди відкрили в офшорній зоні декілька компаній на ім'я Порошенка. Широкій громадськості це стало відомо в березні 2016-го, коли відбувся публічний витік інформації юридичної фірми Mossack Fonseca, який назвали Панамськими документами.
З'ясувалося, що Порошенко причетний до офшору, який під час російсько-української війни продовжує торгувати з російським Газпромом.
3 червня 2016 року Порошенко заявив, що офшорного скандалу не було, а компанія створювалася з метою продажі «Рошену», «рахунки не відкривалися, гроші не виводилися…і всі податки будуть сплачені в Україні» — пояснював Порошенко.
У фірмі «Авеллум», яка виступала юридичним радником Порошенка заявили, що створення компанії в іноземній юрисдикції було єдиним можливим шляхом для передання активів Порошенка в управління міжнародної трастової структури. Також передачу «Рошену» в сліпий траст підтвердила компанія «Rotshild Trust», зазначивши, що відповідна угода була підписана 14 січня 2016 року після 12-ти місячних переговорів.
Після подання Порошенком декларації за 2015 рік журналіст Дмитро Гнап відмітив невідповідності між його заявами щодо мети створення офшорної компанії.
В листопаді 2016-го Міхеїл Саакашвілі, подаючи у відставку з посади голови Одеської ОДА, заявив, що Порошенко в Одеській області підтримує кримінальний клан Труханова та корупційний ізмаїльський клан Урбанського. 1 грудня депутат групи «Воля народу» Олександр Онищенко, звинувачений у заподіянні державі збитків на 3 млрд грн через махінації в компанії Укргазвидобування, заявив, що передав американським спецслужбам компромат на президента України, в якому є докази корупційних схем Порошенка. За його словами, компромат складається з доказів підкупу парламентарів, рейдерства та корупційних переговорів з бізнесменами.
Онищенко стверджував, що записував розмови з Порошенком на наручний годинник із диктофоном, однак жодних записів не опублікував.
У 2014 році займав 6 місце в рейтингу найзаможніших українців, його статки налічували 1,3 млрд $.
Загальна сума доходів Порошенка за 2014 рік складала 368,9 млн грн. Загальна сума благодійних пожертвувань 2014 (за словами прес-служби) року за сприянням Порошенка, складала 123,1 млн грн. Порошенко заявив, що за свій рахунок самостійно профінансував свою президентську компанію.
У 2015 Forbes Україна оцінює статок Петра Порошенка у 750 млн доларів, ставлячи його на восьме місце у списку найбагатших людей України.
За версією журналу Новое время та інвесткомпанії Dragon Capital, 2015 року Порошенко виявився єдиним у першій десятці найбагатших українських бізнесменів, чиї статки зросли у доларовому еквіваленті. Станом на кінець року його прибутки оцінювали в 970 млн доларів.
Згідно з постановою № 493 Кабінету Міністрів України вiд 27 липня 2016 року місячна заробітна плата Президента України становить 28 тис. грн.
Порошенко подав свою багатомільйонну декларацію до Єдиного Державного Реєстру Декларацій за одну годину до кінця передбаченого законом терміну.
Петро Порошенко з 1998 року має свій благодійний фонд. У червні 2008 року благодійний фонд Порошенка подарував багатодітній родині з 10 дітьми, будинок за 120 тис. $ у мікрорайоні Малі Хутори на Вінничині. У червні 2009 року подарував багатодітній родині дім у селі Сальник Калинівського району Вінничини.. У 2009 р. між Фондом та мерією Вінниці був підписаний договір, який передбачав реконструкцію та будівництво набережної річки Південний Буг, ремонт якої не проводився більше 40 років.
За інформацією Юрія Бірюкова (радник Порошенка), той у 2014—2015 роках пожертвував біля 350 млн грн на потреби української армії.
Сам Порошенко у фейсбуці з нагоди подання декларації за 2015 рік зазначив, що ним та підприємствами, де він виступає кінцевим бенефіціаром, на благодійність та підтримку армії у 2014—2016 роках перераховано близько 400 млн грн.
Фонд Петра Порошенка протягом 2014—2016 років пожертвував понад 700 мільйонів гривень на благодійність. Половина цих грошей пішла на підтримку української армії (275 млн грн — на матеріально-технічне забезпечення і 75 млн грн -на благодійні фонди для ЗСУ), ще 350 млн — на інші соціальні та інфраструктурні проекти.
Батько Олексій Іванович — керівник Прайм Ессетс Кепітал, який управляє всіма статками Петра Олексійовича.
Дружина Марина Анатоліївна (1962 р. н.) — лікар-кардіолог; сини Олексій (1985 р. н.) — народний депутат і Михайло (2001 р. н.); доньки Євгенія (2000 р. н.) та Олександра (2000 р.н.); онук Петро (2014 р.н.), онучка Єлизавета (2016 р. н.).
Петро Порошенко мав старшого на 8 років брата Михайла, який 1997 року загинув в автокатастрофі.
6 травня 2017 року журналіст Дмитро Гнап повідомив, що невістка Петра Порошенко Юлія має російське громадянство.
{{succession|
9 жовтня 2009 — 11 березня 2010
23 березня 2012 — 24 грудня 2012
з 7 червня 2014

Литви́н Володи́мир Миха́йлович (нар. 28 квітня 1956, село Слобода-Романівська Новоград-Волинського району Житомирської області) — український політик, голова Адміністрації Президента (1999–2002), голова Верховної Ради України у 2002 — 2006 роках та з 9 грудня 2008 року до 6 грудня 2012, доктор історичних наук, професор, дійсний член Національної академії наук України.
Голова Народної партії (з 2004). Герой України (2004).
Учасник подій навколо Помаранчевої революції (2004). Скандально відомий через звинувачення у причетності до справи Гонгадзе та «касетного скандалу», участь у ратифікації Харківських угод з Російською Федерацією (2010), прийнятті Закону про засади державної мовної політики (2012), «диктаторських законів» (2014). Декілька разів був об'єктом звинувачень у науковому та публіцистичному плагіаті. Входить до складу наукової ради «Українського історичного журналу».
Восени 2016 закликав відновити відносини з Росією і забути про Євросоюз.
Народився 28 квітня 1956 року в селі Слобода-Романівська Новоград-Волинського району Житомирської області в селянській родині.
У 1973 вступив на історичний факультет Київського університету. Після закінчення навчання у 1978 був аспірантом, а пізніше викладачем.
У 1978 — 1986 рр. працював у Київському державному університеті імені Тараса Шевченка — старшим методистом навчального відділу ректорату, помічником ректора, старшим викладачем історичного факультету.
У 1984 захистив кандидатську дисертацію на тему «Діяльність Комуністичної партії України з вдосконалення підготовки викладачів суспільних дисциплін (1966–1975 рр.)».
У 1986–1989 роках — начальник Управління Міністерства вищої і середньої спеціальної освіти УРСР.
З січня 1989 по вересень 1991 року — відповідальний працівник ЦК Компартії України: лектор, консультант, помічник секретаря ЦК Компартії України.
Від вересня 1991 до липня 1994 року — доцент і докторант історичного факультету Київського державного університету імені Тараса Шевченка. У 1991–1994 рр. працював двірником, а також сторожем разом з Адамом Мартинюком.
З липня 1994 по квітень 2002 року працював в Адміністрації Президента України — помічником Президента України, заступником Глави Адміністрації Президента України, Першим помічником Президента України. З листопаду 1999 року — Глава Адміністрації Президента України. З серпня 1994 року за пропозицією Олександра Разумкова Литвин став помічником Президента Леоніда Кучми з питань внутрішньої політики.
У 1995 захистив дисертацію на ступінь доктора історичних наук за власною книгою «Політична арена України: особи та виконавці» під назвою «Політична арена України: дійові особи та виконавці (Суспільно-політичний розвиток України у другій половині 90-х років)». З 1997 року є член-кореспондентом Національної академії наук України. З 2003 року — дійсний член НАНУ.
Почесний доктор Харківського національного університету внутрішніх справ (2009).
У 2002–2006 роках — народний депутат України, Голова Верховної Ради України.
З травня 2006 по травень 2009 року — віце-президент Національної академії наук України. З вересня 2006 року — завідувач кафедри Київського національного університету імені Тараса Шевченка.
У вересні 2007 року обраний народним депутатом України, а в грудні 2008 року — Головою Верховної Ради України.
З 2012 по 2014 рр. — народний депутат України VII скликання. Голова Ком-ту з питань національної безпеки і оборони.
З 2014 року — народний депутат України VIII скликання.
З листопада 1995 р. — заступник глави президентської Адміністрації, з вересня 1996 р. — перший помічник Президента України, з листопада 1999 року до квітня 2002 року — очолював Адміністрацію Президента України.
У 2002 році обраний народним депутатом за списком блоку «За єдину Україну!» (№ 1 у виборчому списку), 28 травня 2002 року обраний головою Верховної Ради України.
У цей час очолював ТСК з питань моніторингу реалізації законодавства про вибори Президента України (2004).
У червні 2004 року став лідером Народної аграрної партії. Згодом, за ініціативою Литвина, НАПУ отримала назву Народна партія. На виборах 2006 року «народники» здобули трохи більше 2% голосів і до парламенту не потрапили.
Після поразки на виборах 2006, Литвин, як він сам сказав, повертається до наукової діяльності, пише книжки. У той же час, внаслідок політичної кризи в Україні 2007, він частіше з'являється у ЗМІ, а передвиборну кампанію проводить під гаслом «Країні потрібен Литвин!». Барви кампанії змінюються з зелено-миротворчих до агресивно-їдко-жовтих. Блок Литвина долає виборну планку.
9 грудня 2008 року обраний Головою Верховної Ради VI скликання. За таке рішення проголосували 244 народні депутати з 422 зареєстрованих у залі.
У першому турі президентських виборів 17 січня 2010 Володимир Литвин отримав 2,35% голосів. Найбільшу підтримку Литвин здобув в Рівненській області (7,1%) i Житомирськiй областi (7,0%).
27 квітня 2010 року (як і решта «Блоку Литвина») голосував за ратифікацію Харківських угод.
4 липня 2012 року подав у відставку після прийняття Верховною радою контроверсійного закону «Про засади державної мовної політики», хоча парламентська фракція очолюваної ним «Народної партії» підтримала закон майже в повному складі. Однак вже 31 липня підписав мовний законопроект посилаючись на «безвихідь».
На виборах до Верховної ради 2012 року обраний народним депутатом від округу № 65. Голова Комітету Верховної ради з питань національної безпеки і оборони. 16 січня 2014 року проголосував за сумнозвісні закони про диктатуру, але згодом просив вважати свій голос недійсним, підтримав Постанову про засудження застосування насильства, що призвело до загибелі мирних громадян України, та підтримав Постанову про самоусунення Президента України від виконання конституційних повноважень.
З 27 листопада 2014 року Народний депутат України 8-го скликання.
У вересні 2016 року ЗМІ опублікували «думки вслух» В. Литвина. Зокрема, він вважає, що «від відносин з Євросоюзом ми нічого не отримуємо, а від того, що розірвали їх [стосунки] з Росією, багато чого втрачаємо.» Також: «Я думаю, тут спрацьовує таке питомо українське: сподобатися тим, хто багатший, більш цивілізованим країнам.»
20 жовтня 2017 року Володимир Литвин повідомив з трибуни Верховної Ради України про своє рішення вийти зі складу депутатської групи "Воля народу".
19 січня 2002 р. Володимир Литвин опублікував у газеті «Факты и комментарии» статтю «Громадянське суспільство. Подумаємо ще раз». За кілька днів журналісти встановили, що ця стаття є фактично дослівним перекладом роботи «Civil Society» американського політолога Томаса Каротерса, написаної ще 1999 р. для журналу «Foreign Policy».
Вже 1 лютого Литвин визнав, що статтю писав не сам. Звинувачення у плагіаті відкинув. Натомість сказав, що опублікував реферат статті американця. Втім, журналісти Української правди відмітили, що посилань на оригінал статті, істотних скорочень, притаманних реферату, в статті Литвина порівняно зі статтею Каротерса не виявлено. Пізніше Литвин заявив, що Каротерс не має до нього претензій, але Каротерс спростував цю заяву.
Сам він згодом згадував про цей інцидент так, що будучи лідером блоку «За єдину Україну!» «Штаб рекомендував мені людей, які підготували від мого імені публікацію. Я її подивився, підправив. Вона вийшла. Через кілька днів у іншому виданні з'явилася стаття, в якій мене звинуватили в плагіаті. Я намагався захищатися, говорив, що це загальноприйнята практика у передвиборчій кампанії. Переконував: невже я через двох сторінок тексту свідомо пішов би на те, щоб в період передвиборної кампанії „передирати“ публікацію? Якби я хотів привласнити чужу роботу, я б її змінив до невпізнання. Проте мені досі про це нагадують. Це був досить потужний удар по мені, по моїй репутації вченого».
2006 р. за авторства Володимира Михайловича вийшла тритомна «Історія України». Майже половина першого тому, 432 сторінки, повторювала зміст наукових робіт українських істориків Наталі Яковенко й Олексія Толочка.
За даними газети «2000» 2008 р. на форумі «Європа — Україна» Литвин виступив з промовою, деякі частини якої майже дослівно збігалися з текстом інтерв'ю «Новый кризис опаснее чумы и мировой войны» російського професора Сергія Капіци, опублікованого 12 лютого 2008 р. у виданні «Известия». При цьому, жодного разу про росіянина український політик не згадав.
17 січня 2006 Деснянський районний суд Києва задовольнив позов голови Верховної Ради Володимира Литвина до колишнього майора президентської охорони Миколи Мельниченка про захист честі і гідності. Суд зобов'язав Мельниченка у 15-денний термін на прес-конференції спростувати поширену ним інформацію і вибачиться перед Литвином за завдану моральну шкоду. У 2011 році Володимир Литвин знову звернувся до суду із проханням зобов'язати М.Мельниченка спростувати на прес-конференції для засобів масової інформації поширену ним неправдиву інформацію про його, начебто, причетність до справи Георгія Гонгадзе, а також публічно вибачитися за завданий моральний збиток. Володимир Литвин є однією з осіб, яку підозрюють у причетності до справи Георгія Ґонґадзе. Закиди щодо цього неодноразово лунали від колишнього майора президентської охорони Миколи Мельниченка, генерала МВС Олексія Пукача, колишнього депутата Олександра Мороза та інших.
3 липня 2012 року у Верховній Раді України з порушеннями прийняли Закон «Про засади державної мовної політики» у другому читанні. Володимир Литвин як спікер парламенту після голосування пообіцяв, що не підписуватиме документ. Однак 31 липня він порушив свою обіцянку і підписав законопроект, який згодом набув чинності. Ці події стали причиною різкої критики політика з боку громадськості. Зокрема активісти кампанії «Займіться ділом, а не язиком!», ще у травні попередивши Литвина про можливі наслідки для нього у разі голосування фракції Народної партії та підписання Литвиним як спікером документу, почали проти політика поширення листівок у рамках кампанії «Помста за розкол країни». Під час двох антиагітаційних поїздок 18 червня та 25—26 серпня активістам перешкоджали та на них нападали невідомі, міліція, місцеві чиновники, молодики, що належать до організацій, пов'язаних з Володимиром Литвиним. Найвідомішим став напад брата Петра Литвина на ринку у Новоград-Волинському, після якого Володимир Литвин заявив, що ще більше «заповажав» свого брата.
Син: Іван Литвин (1989 р.н.) — співвласник кондитерської корпорації «Рошен», кандидат в народні депутати в 66 виборчому окрузі., одружений з Тетяною Деркач.
Брати:
Автор понад 430 наукових праць і книжок, зокрема —
Володимир Литвин став прототипом персонажу "Пана Листвина" в українському мультсеріалі Казкова Русь.
{{бібліоінформація}}

Мико́ла Я́нович Аза́ров, уродж. Пахло́ ({{н}} 17 грудня 1947, Калуга, РРФСР, СРСР) — український політичний і державний діяч російського походження. 
Прем'єр-міністр України з 11 березня 2010 до 28 січня 2014, перший віце-прем'єр-міністр та міністр фінансів України в першому (2002–2005) та другому (2006–2007) урядах Віктора Януковича. Голова державної податкової адміністрації України в 1996–2002 роках. З серпня 2015 року голова проросійської організації «Комітету спасіння України».
Один зі співзасновників та колишній Голова (з 23 квітня 2010 по - 28 лютого 2014) Партії регіонів.
З 3 червня 2014 року перебуває у розшуку СБУ.
Народився 17 грудня 1947 року в Калузі, РРФСР, СРСР. Батько — Пахло Яан Робертович (1924), гірничий інженер, естонець за національністю, народився на хуторі Лайузе в Йиґевамаа; мати — Кваснікова (Азарова) Катерина Павлівна (1927). За іншими даними, після шлюбу взяв прізвище дружини Людмили Азарової Прізвище Азаров, як стверджує сам Микола Янович, успадковане ним від бабусі — Азарової, у якої він перебував в дитинстві на вихованні. Також, село, де він ріс, називається Азарово. За іншими даними, після шлюбу взяв прізвище дружини Людмили Азарової.
За третьою версією, дівоче прізвище дружини Азарова — Мурлан чи Мурлян, а Азарова — дівоче прізвище бабусі.
Закінчив у 1970 році Московський державний університет за спеціальністю геолог-геофізик. З 1971 до 1976 року — начальник дільниці, головний інженер у тресті «Тулашахтоосушення» комбінату «Тулавугілля». В 1976–1984 роках — завідувач лабораторії, потім відділу Підмосковного науково-дослідного і проектно-конструкторського вугільного інституту. З 1984 до 1995 року — заступник директора та директор Українського державного науково-дослідного і проектно-конструкторського інституту гірничої геології, геомеханіки та маркшейдерської справи.
1994–1998 рр. — народний депутат України другого скликання, голова Комітету Верховної Ради України з питань бюджету, член Президії Верховної Ради України. 1995–1998 рр. — член валютно-кредитної Ради Кабінету Міністрів України. 1997 р. — член Вищої економічної Ради Президента України. 1998 р. — член Міжвідомчої комісії із питань регулювання ринку продовольства, цін і доходів сільськогосподарських товаровиробників. 1999 р. — член Координаційного комітету по боротьбі із корупцією і організованою злочинністю при Президентові України.
1996 — 2002 рр. — Голова Державної податкової адміністрації України; член Координаційної ради з питань політики фінансового сектору; член Національної ради з узгодження діяльності загальнодержавних і регіональних органів та місцевого самоврядування, член Ради національної безпеки і оборони України.
У 1993–1994 рр. був виконувачем обов'язків голови Партії праці. З листопада 2000 року — член президії Партії регіонального відродження «Трудова солідарність України». 5 березня 2001 року очолив Партію регіонів, а через півроку подав у відставку з цієї посади. У квітні 2003 року на 5-му з'їзді Партії регіонів обраний головою політради. 23 квітня 2010 року обраний Головою Партії регіонів України.
Листопад 2002 — 3 лютого 2005 — Перший віце-прем'єр-міністр України, міністр фінансів України.
У грудні 2004 — січні 2005 (після відпустки, а згодом відставки Віктора Януковича та перед призначенням Юлії Тимошенко) в. о. Прем'єр-міністра України.
26 березня 2006 обраний до Верховної Ради за списком Партії регіонів. У серпні 2006 його знову призначено на посаду першого віце-прем'єра та міністра фінансів в уряді Віктора Януковича.
6 грудня 2006 Азаров вручив орден «За відродження України» І ступеня депутату Держдуми Росії Костянтину Затуліну, якого перед тим було оголошено персоною нон ґрата в Україні.
Народний депутат України 6-го скликання з листопада 2007 до березня 2010, обраний за списками Партії регіонів. Голова Комітету з питань фінансів і банківської діяльності.
У березні 2010 р. Партія регіонів висунула Миколу Азарова кандидатом на посаду голови уряду України. 11 березня його обрано прем'єр-міністром України. За нього проголосували 242 з 450 депутатів. Виступаючи у Верховній Раді, Азаров заявив: "«На минулому тижні з трибуни Верховної Ради я доповідав, в якому критичному стані залишає країну уряд Тимошенко. Якщо коротко: країна розграбована. Казна держави — порожня, економічний спад продовжується, державний борг — збільшився в три рази, бюджет на 2010 рік — відсутній. Тому нам доведеться відновлювати Україну: кожну галузь, кожен регіон, і систему управління в цілому»."
Микола Азаров, як повідомлялося у пресі, є одним з авторів економічної політики обох урядів В. Ф. Януковича.
За його власними словами, він є автором 14 бюджетів за роки незалежності України (пряма мова з ВР, грудень 2006 року).
Впродовж головування економічним блоком кабінету міністрів, в Україні спостерігався значний, за оцінками експертів МВФ, зріст ВВП (112,1% в 2004 р.).
Однак, за свідченням деяких експертів, такий значний приріст ВВП обумовлювався, зокрема, стабільним зростанням експортно-орієнтованих, сировинних галузей промисловості. В той же час, за даними Державного комітету статистики України, найбільше зростання спостерігалося в машинобудівній галузі, будівництві; відзначалося швидке зростання залишків вкладів в банківський системі та двозначне зростанні інвестицій в основний капітал (131,3% 2003 р., 128,0% 2004 р., пор. 101,9% 2005 р.).
Явища, які відбувалися в податковій системі України за часи головування Миколи Азарова, в опозиційній, а потім і в економічній пресі та офіційних урядових сайтах дістали назву «Азаровщина».
У пресі та офіційних прес-релізах часто вживається як характеристика економічної та соціальної політики уряду Віктора Януковича в цілому.
21 листопада 2013 року уряд на чолі з Миколою Азаровим розпорядився призупинити підготовку до укладання Угоди про асоціацію між Україною та ЄС., що призвело до виникнення Євромайдану.
24 листопада 2013 року в інтерв'ю російському «Першому каналу» прем'єр-міністр України Микола Азаров заявив, що на його думку під час Помаранчевої революції було «втілено технологію повалення законного уряду», натомість з Євромайданом влада «не має наміру гратися». Азаров обґрунтував рішення уряду рецесією, обсягами світової кризи, існуючими умовами фінансового ринку та економічним тиском Російської Федерації.
22 січня 2014 року назвав учасників події в центрі Києва терористами, які повинні відповісти за свої дії.
28 січня 2014 подав у відставку з посади Прем'єр-міністра України., яку цього ж дня затвердив президент. Разом з прем'єром пішов у відставку і весь його уряд. Згідно з Конституцією України,
Після відставки Микола Азаров покинув територію України й полетів до Австрії.
28 лютого 2014 уряди Австрії й Швейцарії оголосили про арешт його активів з метою запобігання ризику незаконного привласнення фінансових активів української держави.
5 березня 2014 Рада Європейського Союзу ухвалила блокування коштів відстороненого Верховною Радою з посади Президента України Віктора Януковича, його синів Олександра і Віктора, екс-прем'єра Миколи Азарова і його сина Олексія, братів Андрія і Сергія Клюєвих, екс-генпрокурора Віктора Пшонки та його сина Артема, бізнесмена Сергія Курченка — загалом 17 осіб з числа колишніх урядовців та наближених до екс-президента Януковича, які підозрюються в незаконному використанні бюджетних коштів.
Згодом Азаров з сім'єю влаштувався в Росії, не відмовившись від українського громадянства.
У серпні 2015 він разом з іншими колишніми високопосадовцями України часів президентства Януковича заснував «Комітет порятунку України», що виступив з позицій російської пропаганди.
20 серпня 2015 року Міністерство закордонних справ України анулювало дипломатичний паспорт Миколи Азарова. Він позбавлений паспорта як особа, що «…втратила підстави для користування дипломатичним паспортом і не повернула до МЗС паспортний документ у передбачений законодавством термін». 
4 лютого 2016 року Апеляційний суд міста Києва постановив, що арешт пенсійного рахунку колишнього прем'єр-міністра України Миколи Азарова був незаконним. Колегії суддів вирішила, що арешт на пенсію, як соціальну виплату, з метою її конфіскації не може бути накладено. Суд не звернув увагу та в матеріалах справи були відсутні данні о попередніх переплатах до пенсії Азарова. Сам, колишній прем'єр-міністр Микола Азаров, вважає злочинцями суддю і слідчих, які арештували його пенсію, про це він написав у соціальній мережі у грубій формі.
8 грудня 2016 року була виявлена квартира із речами прем’єра-втікача Миколи Азарова. Серед речей Миколи Азарова були знайдені десятки ікон та релігійних книг, датованих 19 століттям, оригінали (відповідно до висновків експертів) творів живопису Іллі Рєпіна, Василя Тропініна та Нікоса Сафронова. А ще столове срібло, пам’ятні монети, нагородна зброя з дозволами на ім’я "прем’єра-втікача", козацька шабля та важливі документи.
Доктор геолого-мінералогічних наук (1986), професор (1991), член-кореспондент Національної академії наук України (1997).
Державний службовець І рангу, радник Податкової служби І рангу, почесний працівник податкової служби.
Лауреат Державної премії України в галузі науки і техніки (2004). Заслужений економіст України (1997).
Кавалер ордена князя Ярослава Мудрого V ступеня, ордена «За заслуги» I, ІІ (1999) і ІІІ (1996) ступенів.
Кавалер ордена Пошани (Росія, 17 грудня 2012 року), ордена Дружби (Росія, 6 грудня 2007 року).
Кавалер Ордену Святого Рівноапостольного князя Володимира.
Великий командор ордена православних хрестоносців святого храму гробу Господня з врученням золотого хреста, корони, вінка і зірки (15 березня 2011).
Відзнака Предстоятеля Української Православної Церкви (Московського патріархату) (№ 002) — вручена 4 січня 2013 року.
Почесний громадянин Донецької області.
Почесний професор Московського державного університету .
Автор і співавтор понад 112 наукових праць, співавтор книг: «Геологические модели золоторудных месторождений Украинского щита и Донбасса», «Все про податки».
Жив на державній дачі в Конча-Заспі
Захоплення: живопис та книги.
Миколу Азарова критикують за те, що він не користується українською мовою під час публічних виступів у Верховній Раді, на засіданнях Уряду, та у своїх інтерв'ю.
Іноді, однак, під час доповідей у Верховній Раді користується російськими і українськими словами одночасно:
19 грудня 2006 року з ложі уряду у залі Верховної Ради України, під час обговорення державного бюджету на 2007 рік, у відповідь на репліку опозиціонерів, Микола Янович Азаров, у пориві щирого обурення, сказав народним депутатам:
Показовою у відношенні володіння українською мовою була заява про складання депутатських повноважень, заповнена М. Азаровим у вересні 2006, де Микола Янович написав свою посаду, як «віце-прем'ер-міністр» (замість правильного "віце-прем'єр-міністр").
17 березня 2010 року віце-прем'єр Володимир Семиноженко заявив про швидкий прогрес у вивченні Миколою Азаровим української мови.
2 червня 2010 року у виступі на відкритті засідання Кабміну Азаров сказав: «…в країні сформувался цілий прошарок кровосісів бюджетних коштів».
13 лютого 2012 року на М. Азарова житель м. Лисичанськ Віталій Шведов подав позов до Вищого адміністративного суду України з вимогою скасувати постанову Верховної Ради про призначення Миколи Азарова прем'єр-міністром. Причиною позову є невідповідність Азарова вимогам законодавства в частині володіння державною мовою.
В 1992 році Азаров став одним із засновників Громадянського конгресу України, який проголосив своєю ідеологією захист інтересів російськомовної меншини і який деякі ЗМІ визначали як «збіговисько українофобів, з якого вийшли багато діячів, які вирішили свої особисті і життєві проблеми на ниві розпалювання ненависті до нашої країни».
Після приходу до влади у 2010 році, уряд Азарова і самого прем'єра активніше пов'язують з українофобією. Так, у липні 2010 Юлія Тимошенко заявила, що «майже весь уряд Януковича є українофобом. Це люди, які апріорі не люблять Україну і всі наші цінності». 16 грудня 2010 року Львівська міська рада ухвалила заяву, в якій від Президента України вимагається «відставка одіозних членів попереднього складу Кабінету міністрів, що заплямували себе проявами соціальної та національної українофобії (М. Азарова, С. Тігіпка, Д. Табачніка та ін.)».
Під час опитування в серпні 2011 р. інформаційною агенцією УНІАН експертів з українофобії щодо п'ятірки найактивніших українофобів часів Незалежності, Леопольд Табурянський, Брати Капранови та Олександр Палій включили до цієї п'ятірки М. Я. Азарова.
Прем'єр-міністр Микола Азаров разом з президентом Віктором Януковичем і міністром внутрішніх справ Віталієм Захарченко стали найбільшими ворогами української преси у 2012–2013 роках за результатами щорічного дослідження Інституту масової інформації та Незалежної медіа-профспілки.
{{бібліоінформація}}

Олекса́ндр Олексі́йович Зі́нченко (16 квітня 1957, Славута, Хмельницька область, Українська РСР, СРСР — 9 червня 2010, Київ, Україна) — український політик і медіа-менеджер.
Батьки Олександра Олексійовича брали участь у Німецько-радянській війні.
Батько — Олексій Михайлович (1917–1982) був військовим контррозвідником, свого часу служив разом із майбутнім міністром оборони СРСР Миколою Огарковим. Останній був командувачем дивізії у Німеччині, а батько Зінченка — начальником особливого відділу.
Мати — Олександра Антонівна (1922–2001) під час війни служила медсестрою.
«Мої батьки родом із Слобожанщини, де родився Сірко. Сам я довго вивчав архіви. І впевнений, є спільні корені», — каже з гордістю пан Зінченко. ("Факты", 8 грудня 2000 р.).
У 1979 закінчив фізичний факультет Чернівецького державного університету. Після того працював інженером науково-дослідного сектору кафедри теоретичної фізики, був аспірантом, молодшим науковим співробітником університету.
Комсомольську кар'єру розпочав у 1983. За 6 років пройшов шлях від заступника секретаря комітету комсомолу Чернівецького університету до завідувача відділу пропаганди та агітації ЦК ВЛКСМ, голови координаційного комітету у зв'язках з молодіжними організаціями СРСР. Як сам пан Зінченко вказує у своїй біографії, у 1990 був одним із засновників Руху демократичних реформ у Москві. У часи ДКНС — співавтор публічної заяви ЦК ВЛКСМ про рішуче засудження путчу як спроби державного перевороту. Тоді ж він курував молодіжні програми ТВ. "Я підтримував самі теплі стосунки з Владом Лістьєвим, Артемом Боровиком, з «хрещеним батьком» «Погляду» Анатолієм Лисенком. Дуже багато для розуміння сутності сучасної журналістики дала мені робота куратора у «Комсомольській правді». Я усвідомив аксіому — журналістика не може бути лояльною до влади", — каже пан Зінченко. (Офіційний інтернет-сайт Олександр Зінченко).
Олександр Зінченко був головою ліквідаційної комісії ВЛКСМ.
З жовтня 1991 по серпень 1992 — голова виконкому координаційної ради ЦК ВЛКСМ. Після — закінчив Академію суспільних наук за спеціальністю «політологія» і повернувся до Києва. В українській столиці очолив ТОВ «Омета-Меркантайл», яка була частиною створеного Григорієм Суркісом у 1992 холдингу «Омета-XXI сторіччя». Після того пан Зінченко був віце-президентом, заступником керівника представництва АТ «Балчуг».
У 1995 Зінченко став генеральним директором АТЗТ ІА «Україна-Експрес». Того ж таки року призначений генеральним директором АТЗТ «Українська незалежна ТВ-корпорація» (телеканал «Інтер»). У 1998–2002 Зінченко був почесним президентом телеканалу. У 2003 був остаточно позбавлений можливостей впливу на «Інтер», контроль над яким на той час повністю здійснював Ігор Плужніков.
У 1998 і 2002 Олександр Зінченко обирався народним депутатом (3-го та 4-го скликань відповідно) за партійним списком СДПУ(О). Очолював спершу підкомітет з питань електронних засобів масової інформації Комітету з питань свободи слова та інформації, а після «оксамитової революції» — Комітет з питань ЗМІ. У 1999–2002 був лідером фракції об'єднаних соціал-демократів. У травні 2002 його було обрано віце-спікером парламенту за квотою СДПУ(О).
У парламенті очолював дві ТСК: "для аналізу стану справ у Збройних Силах України, ходу їх реформування, узагальнення проблем, які є у цій сфері, та підготовки пропозицій у зв'язку з проведенням 12 листопада 2002 «Дня Уряду України»" та "по підготовці і попередньому розгляду узгоджених законопроектів про засади внутрішньої політики України, про засади зовнішньої політики України та про засади національних інтересів і національної стратегії розвитку України" (2002).
У 2003 Зінченко порвав із партією Віктора Медведчука, а у липні 2004 отримав посаду керівника виборчого штабу Віктора Ющенка. 25 вересня того ж таки року очолив штаб коаліції «Сила народу». У листопаді 2004 був обраний головою виконкому Комітету національного порятунку.
24 січня 2005 призначений на посаду Державного секретаря України при Президенті Вікторі Ющенку. Був серед засновників партії Народний союз «Наша Україна».
Звільнений з Секретаріату Президента у вересні 2005 р. за власним бажанням — на знак протесту проти «відродження корупційних схем у вищих ешелонах влади». У використанні яких звинуватив зокрема Порошенко П. О.. Одночасно порвав із НСНУ.
Напередодні виборів 2006 очолив Партію патріотичних сил, яка здобула менше 1 % голосів виборців.
На виборах до Київської міської ради 2008 балотувався за списком Блоку Юлії Тимошенко (4-е місце), до смерті очолював фракцію БЮТ у Київраді.
З лютого 2009 до березня 2010 був головою Національного космічного агентства України.
9 червня 2010 у віці 53 роки Олександр Зінченко помер в лікарні Феофанія від раку крові, з яким боровся близько 10 років. Похований у п'ятницю, 11 червня в Києві на Байковому кладовищі (ділянка № 52а).
Автор (співавтор) 35 наукових праць з фізики напівпровідників, 15 статей з теорії молодіжного руху; 10 праць, присвячених глобальним інформаційним системам і ролі ЗМІ в сучасних умовах. Кандидат фізико-математичних наук. Академік Телевізійної академії України.
{{Голови Верховної Ради УРСР та керівництва Верховної Ради України}}

Огюсте́н Луї́ Коші́ (; 21 серпня 1789, Париж — 23 травня 1857) — французький математик, член Паризької академії наук (1816), Петербурзької академії наук (1831).
Народився у Парижі. Першим його вчителем і вихователем був батько. Коші закінчив Політехнічну школу (1805–1807) і Школу мостів і шляхів (1810) у Парижі. Деякий час працював інженером шляхів сполучення, а з 1813 зайнявся наукою і викладанням. Його призначили членом Академії Наук замість Гаспара Монжа. У 1816 праця Коші з теорії хвиль на поверхні важкої рідини на конкурсі Паризької Академії наук одержала першу премію; після цього Коші запрошують у Політехнічну школу, Сорбонну і Колеж де Франс. У 1830—1838 Коші подорожував Європою, у Париж він повернувся в 1838, але через ворожість до нового режиму відмовився від пропонованих учених посад, не бажаючи складати присяги, поки йому не запропонують кафедру «без умов».
Роботи Коші належать до різних областей математики. Були періоди, коли Коші щотижня представляв у Паризькій Академії наук нову працю. Усього ж він написав і опублікував понад 800 робіт з арифметики і теорії чисел, алгебри, математичного аналізу, диференціальних рівнянь, теоретичної і небесної механіки, математичної фізики тощо. Його «Курс аналізу» (1821), «Резюме лекцій числення нескінченно малих» (1823), «Лекції з додатків аналізу до геометрії» (1826—1828), засновані на систематичному використанні поняття границі, стали зразком для більшості пізніших курсів. У них він дав означення поняття неперервності функції, чітко побудував теорії збіжних рядів, (зокрема, вперше установив точні умови збіжності рядів Тейлора до даної функції і провів виразну межу між збіжністю цього ряду взагалі і збіжністю до даної функції; ввів поняття радіуса збіжності, довів теорему про добуток двох абсолютно збіжних рядів тощо), дав означення інтеграла як границі сум, довів існування інтегралів від неперервної функції. Великою заслугою Коші є те, що він розвив основи теорії аналітичних функцій комплексної змінної закладені ще в 18 столітті Л. Ейлером і Ж. д'Аламбером. Особливо велике значення мають такі результати, отримані Коші: геометричне представлення комплексної змінної як точки, яка переміщається в площині тим чи іншим шляхом інтегрування (цю думку ще раніш висловили К. Гаус і ін.); вираження аналітичної функції у вигляді інтеграла (інтеграл Коші), та розклад функції в степеневий ряд; розробка теорії лишків і її застосування до різних питань аналізу.
В області теорії диференціальних рівнянь Коші належать: постановка однієї з найважливіших загальних задач теорії диференціальних рівнянь (задача Коші), основні теореми існування розв'язку для випадку дійсних і комплексних змінних (для останніх він розвинув метод мажорант) і метод інтегрування рівнянь з частинними похідними 1-го порядку (метод Коші — метод характеристичних смуг).
У геометрії Коші узагальнив теорію багатогранників, дав новий спосіб дослідження поверхні 2-го порядку, досліджував дотичні, напрямні і квадратуру кривих, установив правила застосування аналізу до геометрії, а також рівняння площини і параметричне представлення прямої в просторі. Коші довів (1813), що два опуклі багатогранники з відповідно конгруентними й однаково розташованими гранями мають рівні двогранні кути між відповідними гранями.
В алгебрі він інакше довів основну теорему теорії симетричних багаточленів, розвив теорію визначників, знайшовши всі головні їхні властивості, зокрема теорему множення (причому Коші виходив з поняття знакозмінної функції). Цю теорему він поширив на матриці. Коші належать терміни «модуль» комплексного числа, «сполучені» комплексні числа й ін. Коші поширив теорема Штурма на комплексні корені.
У теорії чисел Коші належать: доведення теореми Ферма про багатокутні числа, одне з доведень закону взаємності, а також дослідження з теорії цілих алгебраїчних чисел, у яких він отримав ряд результатів, пізніше в загальнішій формі встановлених німецьким математиком Г. Куммером. Він перший вивчив загальне невизначене тернарне кубічне рівняння і дав теореми про невизначені тернарні квадратні рівняння і порівняння з однаковим модулем і загальним розв'язком.
Коші належать також дослідження з тригонометрії, механіки, теорії пружності, оптики, астрономії. Коші був членом Лондонського королівського Товариства, Геттінгенської академії наук і майже всіх академій наук. Повне зібрання творів Коші видане Паризькою АН.

День Бабака́ () — одна з найпопулярніших традицій США, що полягає у визначенні тривалості і погідності весни за поведінкою спеціально «призначеного» бабака. 
Відзначається щороку 2 лютого.
Коріння традиції визначення погоди за поведінкою тварин притаманне культурам багатьох народів світу. Схожі традиції на День бабака в Європі сягають сивої давнини. Так, ще в Римській імперії 2 лютого відзначали "День їжака". Древні римляни будували свій метеорологічний прогноз на поведінці розбудженого їжака, який бачив чи не бачив свою тінь і відповідно реагував. У Німеччині роль їжака відігравав борсук
Вихідці з Німеччини завезли цю традицію до США (зокрема, до штату Пенсильванія). Але роль "головного метеоролога" в Америці перейшла до бабака, бо їжаки та борсуки там не дуже поширені. 
Римський звичай визначати майбутню погоду на початку лютого також перейшов у християнські традиції, адже 2 лютого за Григоріанським календарем святкують Стрітення Господнє. Саме тоді західноєвропейці святкують "Candlemas" — «"День свічок"». Згідно з прикметою, якщо 2 лютого погода була ясною і сонячною, друга половина зими буде холодною. Цього дня освячені в церкві свічки роздавали людям, щоби ті захищалися від зими. До речі, християни східного обряду того ж календарного дня, але за старим стилем (тобто на Стрітення) теж святять свічки.
Перша згадка про "День Бабака" датована 1841 роком. Офіційним святом цей день став 1886 року. Бабаку дали ім'я «Великий Філ — провидець із провидців, мудрець із мудреців, пророк із пророків». А місто Панксатоні назвали «Світовим центром погоди». Щороку зранку 2 лютого в Панксатоні збираються тисячі глядачів і чекають, яку погоду провістить Філ цього разу. Рівно о 7:25 Філа витягають із нори, і він робить свій прогноз. 
Суть традиції полягає у спостереженні за поведінкою бабака. Якщо він бачить свою тінь, то лізе спати назад до нори - отже, буде ще кілька морозних тижнів. Але якщо день похмурий, бабак не бачить тіні і не вертається до нори - отже, йде рання весна. Це пов'язано з повір'ями, що побутують у США і які пояснюють суть ворожіння на погоду: шотландське «Якщо День Стрітення сяючий і чистий, то буде дві зими на рік» та німецьке «Якщо бабак бачить свою тінь, то зима триватиме ще 6 тижнів».
Згідно зі статистикою, передбачення Філа неправильні. Починаючи з 1886 року, свідки записують, чи побачив Філ свою тінь, але прогноз бабака збувся лише в 39% випадків.
У США та Канаді на цей час є 7 відомих бабаків–"метеорологів": Панксатонський Філ, Віартонський Віллі, Статен-Айлендський Чак, Шубенакадський Сем, Бальзакський Біллі, Бабак Джимі і Генерал Борегард Лі.
Але найвідомішим із них, звичайно, залишається "Великий Філ", що мешкає у фамільному будиночку на Індичій горі в Панксатоні, штат Пенсильванія, і навіть має своє «представництво» у світовій мережі, звідки можна дізнатися «прогноз» на цей рік.
День Бабака також відзначають в Австралії. 
Віщування Великого Філа набули широкої слави у світі завдяки романтичній комедії «День бабака» (1993). Цей популярний голлівудський фільм також сприяв популяризації Дня бабака в тих країнах, де ця традиція раніше не була відома, зокрема і в Україні. 
Згідно українських традицій бабак прокидався від зимової сплячки на свято Явдохи (14 березня). Він виходить на світ, свище три рази, а потім знову лягає на другий бік і так спить аж до Благовіщення. І ховрашок, кажуть, перевертається на інший бік. Отож люди виходили в поле, особливо в степовій Україні, щоб почути той посвист. 
В Україні зараз «діють» два бабаки-"метеорологи" — слобожанський "Тимко" (живе на біостанції Харківського національного університету ім. В.Каразина в с. Гайдари, Харківщина) і галицький "Мишко" (з 2009 р. живе у Львівському дитячому еколого-натуралістичному центрі ).
Попри випадковість прогнозів бабаків-метеорологів, популярність цього свята з кожним роком зростає.

Стрі́тення ("Стрітення Господнє, Стрітення Господа Нашого Ісуса Христа," ) — одне з найбільших християнських свят, яке відзначається на 40-й день після Різдва — .
Стрітення відзначають на 40-й день після дня народження Ісуса Христа. Урочисто відзначати його почали з кінця V століття.
Відзначають його в пам'ять про те, як Марія принесла до Єрусалимського Храму Ісуса Христа на 40-й день після Його народження. Закон описаний у Старому Заповіті постановляв, що жінка, яка народила хлопчика, 40 днів (а дівчинку — 80 днів), була ритуально нечистою. Після проходження цього часу для очищення кожна мати мала принести до святині однорічне ягня на цілопальну жертву як знак визнання над собою найвищої Божої влади і подяки, та голуба чи горлицю — як жертву очищення від гріхів. Коли ж жінка буде бідна, і неспроможна придбати ягня, то принесе вона лише дві горлиці. Після цього жінка вважалась очищеною (). Згідно з цим Законом, з часу визволення євреїв із єгипетського полону, також кожне перше немовля чоловічої статі належало Богові і його треба було приносити до храму на 40-й день після народження. Марія, в покорі, виконує припис Закону приносить у жертву дві горлиці ().
Коли Марія разом з Йосифом принесла Ісуса до храму, їх зустрів там сивий старий Симеон, який чекав зустрічі з Господом вже багато років. Згідно з Євангелієм від Луки, Симеон був праведником і від Духа Святого був звіщений, що він зможе вмерти лише тоді, як побачить Ісуса Христа. Те й здійснилося — Симеон міг одержати тепер вічний спокій. Перед смертю старець Симеон сповістив, що Немовля, яке йому нарешті судилося побачити, вийде «на служіння спасіння людей».
Другою особою, що зустріла Ісуса в храмі була пророчиця Анна, про що також свідчить Євангеліє від Луки:
Звершивши все згідно з законом Господнім, Марія і Йосиф повернулися до Назарету в Галілею ().
Свято Господнього Стрітення започатковано в Єрусалимі в другій половині IV ст. Першу згадку про нього подає паломниця С. Етерія у своєму щоденнику, де називає його «40 днем після Богоявлення». Його святкування описує так: «Сороковий день після Богоявлення святкується дійсно з найбільшою урочистістю. Цього дня йде процесія до храму Воскресення, де всі збираються на Літургію. Правиться за приписаним порядком з найбільшою урочистістю, наче на Пасху. Усі священики проповідують і також єпископ. Усі вони пояснюють текст Євангелія, де говориться, що 40 дня Йосиф і Марія принесли Господа до храму» (Гл. 26). З Єрусалима празник поширився на увесь Схід, але лише в VI ст. за цісаря Юстиніяна (527—565) він набирає особливого значення. Цісар Юстиніян наказав уважати Господнє Стрітення за великий празник і святкувати його в цілому цісарстві. Через це в богослуженнях цього празника Церква кілька разів молиться за імператора.
Празник Стрітення на Заході первісно був Господським і щойно набагато пізніше став вважатися Богородичним та називатися Очищення Пречистої Діви Марії, або Пожертвування Ісуса у святині. Нові приписи латинської Церкви з Другого Ватиканського Собору знову поставили Стрітення серед Господських празників. У Східній Церкві Стрітення належить до Богородичних празників і подекуди має також назву Стрітення Пресвятої Богородиці.
 відбувається Стрітення — Зима зустрічається з Весною. У цей день співаються язичницькі пісні-замовляння на тепло та добре літо, відбуваються гадання: «Доленько, Доле, дай мені збіжжя, теплу одежу ще й силу ведмежу». Період від Стрітення (зустрічі зими з весною) до Благовіщення вважався біологічною межею зимоборства.
Освячення вогню трансформувалося з прийняттям християнства у освячення свічок, які називали громничними. Освячували їх у церкві після освячення води, там же запалювали і несли до хати.
Протягом року зберігали такі свічки на покуті, або ж вплітали у дідухи. Такі свічки, за повір'ями, мають виняткову силу і оберігають оселю від бурі, зливи чи смерчу, ниву — від бурелому чи граду, а членів родини — від «злого ока» та хвороб. Коли приходять із церкви в день Стрітення, запалюють «громичну» свічку — «щоби весняна повінь не пошкодила посіви і щоби мороз дерева не побив». Від «громичної» свічки і саме свято Стрітення називалось колись ще й «Громиця».
В давнину вважали, що «Як капає зі стріх, так капатиме й з вуликів», а якщо на Стрітення є відлига, то знову треба чекати на холоди і пізню осінь.
Запалювали громничну свічку у таких випадках:
Також у цей день святять воду. Стрітенську воду збирали з бурульок і додавали до звичайної води, за повір'ями — така вода цілюща і лікує від багатьох напастей:
У дохристиянських звичаях цей час Стрітення (Стрічення) здавна сприймається, як зустріч зими з весною. Казали, що «в цей день зима весну зустрічає, заморозити її хоче, та сама лиходійка від свого хотіння тільки потіє».
Селяни спостерігали цього дня чимало хліборобських прикмет:
У цей день ворожили, виставляючи тарілку з зерном на ніч надвір (якщо ранком роса — врожай, нема роси — погана ознака).
У церквах цього дня святять воду і свічки. Такі свічки називають стрітенськими, або у інших звичаях «громичними», бо їх ставили перед образами під час грози, щоб захистити людей і худобу від блискавки.
Коли приходять із церкви в день Стрітення, запалюють «громичну» свічку — «щоб весняна повінь не пошкодила посіви і щоб мороз дерева не побив». Від «громичної» свічки і саме свято Стрітення називалось колись ще й «Громиця».
Освячену цього дня у церкві воду використовували проти «пристріту». Нею кропили тварин і людей у найвідповідальніші моменти життя.

При́стріт — поширений у багатьох народів забобон про поганий вплив погляду деяких людей взагалі або за деяких обставин. Інші назви — "вро́ки, навро́ки, призі́р, прозі́р, зурочення, зочення". Слово «пристріт» утворене від сполучення "*при стріті" («при зустрічі») — первісно так називали негативний вплив від зустрічі з недоброю людиною.
Пристріт слід відрізнювати від причини («порчі») — хвороби, наведеної чарами, чаклунством.
За народними повір'я­ми пристріт — шкода, хво­роба, спричинені кому-небудь злим поглядом (рідше словами чи діями). Пристріт, заподіяний поглядом, називався «зоченням» (від «око») — людину «зочували» недобрими очима. Того ж походження і сематики слова «призір» і «прозір» (від «зріти», «зір»). Спричинений злими словами — «зуроченням», «вроками» (від «ректи»). Хвороба від зустрічі з недоброю людиною називалася «перестріт», також так звали і саму нещасливу зустріч
Віра у пристріт призводила до панічного страху перед ним. Вважалося, що наврочити мо­же людина з косими, різнокольо­ровими, зеленими, вилупатими очима, низько опущеними брова­ми — так званим «поганим» або «лихим» оком. Людям здавалося, що такі очі віддзеркалюють не пряме, а обернене зображення. Дітей, як найвразливіших до вроків, для запобігання ним приховували від сторонніх, особливо під час купання. Для лікування пристріту використовували різноманітні замовляння, наприклад, "«Помагаєш ти, вода явленая, очищаєш ти, вода явленая, і луги, і бе­реги, і середину. Очищаєш ти, вода явленая, народженого од прозору: надуманого, погаданого, встрічного, водяного, парубоцького, дівоцького. Підіте, уроки, на соро­ки, на луги, на очерети, на болота, на моря»".
У «Діагностичному і статистичному посібнику з психічних розладів» (четверте видання, DSM-IV-TR) пристріт відносять до культурно-зумовлених синдромів. Описано характерні симптоми: плач без причини, переривчастий сон, діарея, блювання і пропасниця в дітей, іноді в дорослих.

Червоно-чорне дерево (, ) — в інформатиці — різновид бінарного дерева пошуку, вершини якого мають додаткові властивості (RB-властивості), зокрема «колір» (червоний або чорний). Червоно-чорні дерева — різновид збалансованих дерев, в яких за допомогою спеціальних трансформацій гарантується, що висота дерева "h" не буде перевищувати O("log n"). Зважаючи на те, що час виконання основних операцій на бінарних деревах (пошук, видалення, додавання елементу) є O("h"), ці структури даних на практиці є набагато ефективнішими, аніж звичайні бінарні дерева пошуку.
Бінарне дерево називається червоно-чорним, якщо воно має такі властивості:
Такі властивості надають червоно-чорному дереву додаткового обмеження: найдовший шлях з кореня до будь-якого листа перевищує найкоротший шлях не більше ніж вдвічі. В цьому сенсі таке дерево можна назвати збалансованим. Зважаючи на те, що час виконання основних операцій з бінарними деревами пошуку залежить від висоти, таке обмеження гарантує їхню ефективність в найгіршому випадку, чого звичайні бінарні дерева гарантувати не можуть.
Для того, щоби зрозуміти, чому перелічені властивості забезпечують існування такого обмеження, зазначимо, що в червоно-чорному дереві, відповідно до властивості 4 не існує такого шляху, на якому б зустрілись дві червоні вершини підряд. Найкоротший шлях складається з усіх чорних вершин, а в найдовшому червоні та чорні вершини чергуються. З врахуванням властивості 5, отримуємо, що глибина будь-яких двох листів відрізняється не більше ніж в два рази.
В деяких зображеннях червоно-чорних дерев, NIL-листки не наводяться, тому що вони не містять корисної інформації, але їхнє існування необхідне для забезпечення усіх властивостей.
Операції, які не пов'язані з модифікацією RB-дерева, не потребують коректив і повністю аналогічні відповідним операціям для звичайних бінарних дерев пошуку. Разом з тим, додавання або видалення елементу з червоно-чорного дерева може призвести до порушення RB-властивостей. Відновлення цих властивостей після модифікації дерева потребує порівняно невеликої кількості (O(log n)) операцій зі зміни кольору вершин та не більше як трьох операцій повороту (дві при доданні елементу). Це залишає часові параметри операцій додавання та видалення в межах O(log n), але ускладнює відповідні алгоритми.
Процедура починається аналогічно вставці елементу в бінарне дерево пошуку та фарбування її у червоний колір. Подальші дії залежать від кольорів сусідніх вершин. 
Зазначимо, що:
На допоміжних діаграмах, вершина, яка додається, позначена N, первісний батько цієї вершини позначений P, батько вершини P ("дідусь" N) позначений G. "Дядько" N (тобто вершина, яка має спільного з P батька — G) позначений як U. Розглянемо такі випадки:
Випадок 1: Нова вершина знаходиться в корені дерева. В такому випадку необхідно пофарбувати її в чорний колір для забезпечення властивості 1. Очевидно, що властивість 5 при цьому залишається справедливою.
Випадок 2: Батько нової вершини є чорним. Властивість 3 не порушена. В цьому випадку дерево є коректним. Властивість 5 також зберігається, адже червона вершина додається на місце чорного листа і це не змінює кількості чорних вершин на цьому шляху.
"Зауваження:" В наступних випадках ми припускаємо, вершина P є лівою дитиною G. Якщо P — права дитина, "ліво" та "право" в аналізі наступних випадків слід поміняти місцями.

Рельє́ф Украї́ни досить різноманітний. 70 % сучасної поверхні України займають низовини, 25 % — це височини і тільки 5 % — гори.
Більша частина території України відноситься до південно-західної окраїни Східно-Європейської рівнини та має рівнинний і горбкуватий рельєф; тільки на півдні піднімаються Кримські гори, а на заході — Українські Карпати. Східно-Європейська рівнина в межах України складається з піднесених і низинних ділянок, що збігаються відповідно з підняттями й опусканнями кристалічного фундаменту платформи. Серед перших найзначніші Волинська височина, Подільська височина, що простягнулися із північного заходу на південному сході від верхньої течії ріки Буг і верхні ліві припливи Дністра до долини Південного Бугу (висота до 471 м — гора Камула). На схід, між Південним Бугом і Дніпром, перебуває Придніпровська височина (висота до 323 м), а на лівобережжі Дніпра, у південно-східній частині республіки, вузькою смугою тягнеться Приазовська височина (висота до 324 м — гора Бельмак-Могила). З північного сходу до неї примикає Донецький кряж (висота до 367 м — гора Могила-Мечетна), на території якого часто зустрічаються терикони, кар'єри й інші форми рельєфу, що утворилися в результаті господарської діяльності людини. На північному сході у межі України заходять відроги Середньоруської височини.
Північна частина України займає південь Поліської низовини з висотою 150—200 м; її рівнинна поверхня утворена древніми флювіогляціальними й алювіальними відкладеннями, місцями ускладненими моренно-горбкуватими, еоловими формами рельєфу й карстом.
На південному сході Полісся поступово переходить у Придніпровську низовину, що простирається по лівобережжю Дніпра в його середній течії; у західній частині низовини добре розвинені заплавна й надзаплавна тераси Дніпра; східна частина являє собою рівнину, розчленовану ярами, балками й асиметричними долинами лівих припливів Дніпра.
Південна частина України зайнята Причорноморською низовиною, злегка похилою на півдні рівниною із широкими долинами й плоскими вододілами з більшою кількістю подів, степових блюдець, що утворилися в результаті просадних явищ у лесових породах.
Низинні простори Північного Криму, що є продовженням Причорноморської низовини (за винятком Керченського півострова, що відрізняється горбкуватим рельєфом і наявністю грязьових вулканів), на півдні переміняються Кримськими горами (найвища — Південна, або Головна Кримська гряда з вершиною Роман-Кош — 1545 м). Для рельєфу Кримських гір характерні вирівняні поверхні (яйли) із широким розвитком карстових форм.
На заході України розташовані найбільш високі гори в країні — Українські Карпати, що представляють звужену (до 60—100 км) і знижену частину Східних Карпат та складаються з ряду паралельних хребтів, витягнутих із північного заходу на півдненному сході на 270 км (найвища вершина — гора Говерла, 2061 м). У південно-західних передгір'їв Українських Карпат простирається алювіальна Закарпатська низовина (висота 100—120 м).
На північному сході у межі України заходять відроги Середньоруської височини. Для височин України характерно глибоке й густе розчленовування поверхні долинною і ярово-балковою мережею. На Сході України яруги і балки сильніше розвинені, ніж на інших українських землях; їх густота становить 1—2 км на 1 км², а яружне розчленування доходить до 10—30 % площі (найбільше в південно-східній частині між Осколом і Доном з Хопром). Обезліснення і розорання степів вплинули на зростання балок.

Статті, які необхідно відредагувати або доповнити знаходяться переважно в категорії (темі) - "".

Сторінки порад для роботи з вікіпедією

Ко́дацька фортеця, або Кода́к (сучасне "Кайдаки"; , "Кудак" від тюркського «кой» — селище та «даг» — гора, тобто «поселення на горі») — колишня фортеця на правому березі Дніпра напроти Кодацького порогу, що була розташована 10 км нижче сучасного Дніпра, на території села Старі Кодаки.
Залишки фортеці розташовані на території нинішнього села Старі Кодаки, частково знищені під час розробки гранітного кар'єру.
До нашого часу збереглися лише земляні вали, встановлений в 1910 році з ініціативи Дмитра Яворницького пам'ятний знак і карта-схема.
Після підписання польсько-московського мирного договору 1634 року першим укріпленим пунктом, що мав обмежити діяльність запорізького козацтва мала стати фортеця Кодак, збудована на високому кам'янистому правому березі Дніпра. Її будівництво мало на меті встановлення контролю над запорізьким козацтвом та ізоляцію Запорозької Січі. Ініціатором будівництва Кодака був гетьман великий коронний Станіслав Конецпольський, відповідне рішення ухвалив сейм Речі Посполитої у лютому 1635 року. Того ж року почалося будівництво фортеці над першим дніпровським порогом навпроти гирла р. Самари.
Збудована польським урядом у липні 1635 з метою ізолювати Запоріжжя і Дон від України, перекрити вихід до Чорного моря і перешкодити втечі селян на Запорозьку Січ, додатковою метою закладення поляками фортеці — захист від набігів татар. «Ключем до Запоріжжя» називали фортецю сучасники. Кодак будувався під керівництвом французького інженера Ґійома Левассера де Боплана. На побудову сейм асигнував 100 тисяч польських злотих. Залога фортеці складалася з 200 німецьких найманців-драгунів на чолі з французьким офіцером Жаном Маріоном. На той час це був невеликий земляний форт, що являв собою чотирикутник, оточений ровом і валом із двома напівбастіонами з півдня.
У ніч з 17 на 18 серпня 1635 року запорізькі козаки під проводом гетьмана Івана Сулими зруйнували Кодацьку фортецю, Маріона було страчено, а фортеця була частково зруйнована.
1636 року польським сеймом було прийняте рішення про відбудову Кодацької фортеці, однак через брак коштів будівництво завершилося лише у серпні 1639 року. Автором був німецький (шведський) інженер Фрідріх Ґеткант.
Нову фортецю було споруджено за всіма вимогами ново-голландської фортифікаційної системи. Тепер Кодак мав втричі більші розміри у порівнянні із першим. Ширина підошви валу становила 48 м, висота — 14 м, глибина рову сягала 22 м, ширина по дну — 20 м, у верхній частині — 32 м. Поблизу фортеці осів невеликий посад, що нараховував близько 60 будинків із базаром, також були побудовані католицький костел і монастир, православна церква, польська залога збільшена до 600 найманців. Вогневу міць посилили артилерією, а також встановили за 3 кілометри величезну сторожову вежу. Губернатором Кодака став шляхтич Ян Жолтовський, комендантом — Адам Конецпольський — небіж великого коронного гетьмана Станіслава Конєцпольського.
За даними Івана Крип'якевича, оглядаючи фортецю 1639 року, С. Конецпольський запитався в Богдана Хмельницького, що він думає про неї. Той відповів: 
У період української визвольної війни, 1 жовтня 1648 р., після 4-х місячної облоги, Кодак був взятий за наказом Богдана Хмельницького (який за переказом влучно висловився на адресу цієї фортеці: «Manu facta manu distruo» («руками створене руками і руйнується»)) козацьким загоном під командуванням полковника Максима Нестеренка (за іншою версією — полковника Ніжинського полку Прокопа Шумейка) і перетворений на опорний пункт українського козацького війська.
У наступному Кодак перейшов під особисте гетьманське управління та використовувався як тилова база козацького війська із залогою у 400 чоловік. Близько 1656 року Кодак перейшов до володінь Запорозької Січі. У цей же час до нього переводиться із Межигірського монастиря похідна церква Св. Архістратига Михаїла, також поблизу з'являється артіль лоцманів.
Згодом Кодак став місцем збору російських та козацьких військ, а також тиловою базою під час російсько-турецьких воєн. Із 1707 роком пов'язане перебування у Кодаку Кіндратія Булавіна із загоном донських козаків.
За гетьмана Івана Мазепи Кодак був сторожовим постом супроти Січі. У 1711 за умовами Прутського мирного договору разом з іншими фортецями на півдні України був зруйнований.
На початку XVIII століття Кодак було частково відновлено, але в 1720-х роках татари захопили фортецю, спаливши село і розігнавши мешканців. Відтоді Кодак вже ніколи не відроджувався як фортеця.
У 1734-75 Кодак — козацька слобода Кодацької паланки. У 1760 році до Кодака було переведене старокодацьке духовне правління.
У кінці XVIII ст. Кодак перейменовано на село Старі Кодаки (тепер на південній околиці м. Дніпра), тут оселилося багато запорожців після зруйнування Нової Січі 1775 р.
Залишки валів Кодака частково збереглися до наших днів, частково зруйновані кар'єрними роботами.
1910 року за ініціативою Дмитра Яворницького на місті фортеці встановлено пам'ятний знак.
Громадськістю міста Дніпропетровськ (нині Дніпро) обговорювалося перейменування міста в Кодак. Наводилися дані про стародавність назви Кодак, або Кайдаки. Назва не була вигадана польськими загарбниками, але була взята ними вже існуюча назва степовиків, яка може сягати праукраїнського, кіммерійського, скитського, половецького і княжого минулого України. Противники казали про неприпустимість «польської», не враховуючи те що назва існувала до Речі Посполитої і наполягами на назві Січеслав. У підсумку місто було перейменовано на Дніпро.
У 2013 році у Дніпрі заявили про те, що планують відтворити шедевр фортифікації 17 століття — Кодацьку фортецю, повідомляє Gorod.dp.
Про це заявив президент Союзу поляків Дніпропетровської області «Огніско» Антон Яновський. За його словами, вже готовий проект відтворення фортеці з майже 400-річною історією та активно ведеться пошук інвесторів. Він намагався надихнути ідеєю про її реставрацію місцеву громадськість і польську. У сусідній державі навіть були готові виділити кошти під відродження Кодака до Євро-2012. Але Дніпро втратив шанс на проведення футбольного чемпіонату континенту. Якщо знамениту фортецю вийде відтворити, Кодак може стати однією з туристичних перлин Дніпропетровщини.
Передбачається, що музейно-туристичний комплекс розміститься на 33 гектарах, з яких на власне фортецю приходитиметься майже 3 га. Саме вцілілі вали фортеці стануть смисловою домінантою комплексу, яка зв'язує воєдино всі інші елементи. Але навіть тим валам, що вціліли, у двадцятому столітті було завдано непоправної шкоди — половина території колишньої фортеці пішла під кар'єр.
Неможливість відновлення фортеці в колишньому обсязі дала проектувальникам поштовх до оригінального рішення. Там, де вали збереглися, вони будуть обстежені археологами, розчищені, відновлені разом з ровами. Передбачається, що на цих валах може бути фрагментарно відтворена дерев'яна частина фортеці з частоколом, підйомними мостами. А от частину, яка «пішла» разом з кар'єром, візуально замінить розташований на палях над водною поверхнею кар'єра комплекс музею. Його обриси в плані повторюватимуть втрачені контури фортеці з боку Дніпра. Разом з уцілілими валами приміщення музею створить інтерпретацію колишнього єдиного цілого простору. Таке рішення — це своєрідний компроміс між регенерацією фортеці та її частковим відновленням.
Перші археологічні обстеження Кодацької фортеці проводилися Дмитром Яворницьким на початку XX століття. У роки радянської влади пам'ятка не досліджувалася і більше ніж на дві третини була знищена Кодацьким гранітним кар'єром. У 1990 році археологічною експедицією ДДУ під керівництвом проф. І. Ф. Ковальової (виконавці робіт — А. В. Андросов, С. Є. Мухопад, В. М. Шалобудов) було проведене шурфування збереженої території фортеці та її посаду, яке встановило наявність культурного шару козацької доби.
Наприкінці осені 2011 року археологами ДНУ імені Олеся Гончара було відновлено археологічні дослідження посаду фортеці Старого Кодака. За результатами шурфування довелося констатувати майже тотальне знищення культурного шару у безпосередній близкості до фортеці внаслідок неконтрольованої забудови прилеглих площ. У той же час було зроблене значне відкриття — знайдено залишки Свято-Архангело-Михайлівської церкви, знищеної у 1937 році.

Ао́рист (, букв. — «невизначений») — дієслівна форма, властива стародавнім мовам (грецькій, старослов'янській та ін.).
У давніх слов'янських мовах видо-часова форма означала нетривалу або разову дію, що виявляла себе до моменту мовлення (минулий час) і в момент мовлення вже не була актуальною. Самостійною формою дієслова минулого часу аорист виступає у південно-слов'янських мовах та у серболужицькій (західно-слов'янській мові). Сліди аориста залишилися в окремих західно-українських говірках.
У праслов'янській мові існувало три способи утворення аористу: "простий, сигматичний атематичний" і "сигматичний тематичний". Простий утворювали шляхом безпосереднього додання до основи інфінітива вторинних особових закінчень. Сигматичний атематичний аорист утворювали доданням до основи суфікса «-s-», а особові закінчення приєднувалися вже до цього суфікса. Сигматичний тематичний утворювали майже так само, тільки з тією різницею, що суфікс «-s-» приєднували не безпосередньо до основи, а до тематичного голосного, що йшов за основою. Останній спосіб є власно слов'янською іновацією, а перші два успадковані праслов'янською з праіндоєвропейської.
Залежно від свого походження аорист змінювався за двома парадигмами. Від праслов'янської мови нею успадковані форми тематичного кореневого і сигматичного (із суфіксом "-ш- (-ş-)", який ще в праслов'янський період перейшов у "-x-", що у відповідних фонетичних умовах дав "-ш-") аориста. Особові форми обох типів аориста мали багато спільного, порівняймо:
Тематичний кореневий аорист
Сигматичний аорист
У дієсловах з коренем на приголосний у праслов'янській мові замість суфікса "-хъ-" у сигматичному аористі частіше виступає суфікс "-охъ-". Так утворився новий сигматичний аорист.
У давньоруській мові від дієслів з основою або коренем на голосний утворювалися форми старого аориста ("сътворихъ, видѣхъ"), а від дієслів з основою на приголосний — форми нового аориста ("рѣкохъ, несохъ, идохъ"). До традиційних закінчень у 3-й особі однини і множини могло ще додаватися закінчення "-ть": "несеть, сьтворить, несошать, створишать". У мові українських грамот XIV—XV сторіччя форми аориста майже не вживалися. Протягом наступних століть їх інколи використовували як літературний прийом. У новій українській літературній мові аорист вживається для стилізації під давню мову:
Слово "потя" тут є формою аориста дієслова "потяти" («порубати»), "поя" — формою дієслова "пояти" («пойняти», «захопити»), а "отиде" — формою дієслова "отъити" (відійти).
Болгарський аорист ("минало свършено време") виражає здійснену дію в минулому. Утворюють аорист дієслова як недоконаного, так і доконаного виду — шляхом додавання до основи особових закінчень "-х, -хме, -хте, -ха." Залежно від типу дієслова, між основою та закінченням можуть вживатися різні тематичні голосні. Приклади для слів "чета" («читаю») і "лягам" («лягаю»):
У мові квенья, вигаданій Дж. Р. Р. Толкіном існує категорія аориста. Там він являє собою час чи простий теперішній час, що виражає загальні факти чи прості теперішні події.

День Святого Валентина (Валентинів день, День Закоханих) — щорічне свято, яке припадає на 14 лютого. Назва походить від святого Валентина, якого згадує цього дня під час літургії Католицька церква.
За легендою, християнський священик Валентин жив за часів імператора Клавдія II Готського (III ст. від Р. Х.) й поруч з основним покликанням займався природничими науками та медициною.
Войовничий імператор Клавдій нібито вважав, що сім'я заважає солдатам воювати за імперію і видав едикт, яким забороняв воїнам одружуватися. Валентин, попри цей указ, продовжував таємно вінчати всіх охочих. За це його заарештували й ув'язнили під охороною офіцера, прийма́чка якого була сліпою. Священик оздоровив її, а опісля навернув на християнство батька й цілу родину. Довідавшись про це, імператор наказав відтяти йому голову, що й сталося 14 лютого.
Але щонайменше троє святих Валентинів були римськими мучениками. Один був священиком і лікарем у Римі, другий — єпископом у Терні (Італія), третій жив у Єгипті приблизно у 100–153 роках. Останній був одним із кандидатів на пост римського єпископа (тобто Папи), у своїх проповідях звеличував цінності шлюбу як втілення християнської любові. Про обставини його смерті і про місце поховання практично нічого невідомо.
Римський Валентин загинув 269 року (часи імператора Клавдія II), тернійський — 197-го. Обидва були поховані на одному цвинтарі (поблизу сучасних воріт Порта дель Пополо у Римі, які тепер часто називають «воротами Святого Валентина»). Останки першого Валентина (римського священика і лікаря) згодом зберігалися в одній із церков Рима. 1836 року Папа Римський Григорій XVI передав останки церкві в Дубліні, де вони зберігаються досі. Останки другого Валентина нині перебувають у базиліці Святого Валентина в Терні — місті, де він колись був пастирем.
Вважається, що День Святого Валентина у християнські часи замінив собою язичницьке свято луперкалій (на честь бога Фавна; за іншою версією, на честь богині шлюбу, сім'ї Юнони), який відзначався щороку 14 лютого. Ця заміна сталася 496 року за розпорядженням Папи Римського Геласія I.
Широкої популярності в Західній Європі це свято набуло після XV століття. За переказом, винахід «валентинки» приписують герцогу Орлеанському Шарлю. 1415 року, перебуваючи в англійському полоні після битви під Азенкуром, він нібито надсилав із лондонської в'язниці віршовані любовні послання своїй дружині. Одна з тодішніх «валентинок» нині зберігається в Британському Музеї. У США свято відзначають з 1777 року.
Втім, у Римсько-Католицькій Церкві св. Валентин офіційно вважається не покровителем закоханих, а покровителем людей, які страждають на нервові захворювання: ікони часто зображують Валентина в одязі священика або єпископа, який оздоровлює юнака від епілепсії. За церковними переказами, на могилі св. Валентина один юнак, хворий на епілепсію, довго молився — і видужав.
Загалом у римо-католиків є 16 Святих Валентинів і дві Святих Валентини. 1969 року покровитель закоханих був вилучений із календаря святих як такий, чию історичність взяли під сумнів. Однак в сучасних календарях РКЦ (наприклад, видавництва «Кредо») 14 лютого відзначено як день пам'яті св. Валентина. Також 14 лютого римо-католики відзначають День Святих Кирила та Мефодія, яких Папа Римський Іван II проголосив святими покровителями Європи.
З інтерв'ю представника РКЦ: капуцин о. Костянтин Морозов, після історичного екскурсу та справедливої критики комерціалізації та вульгаризації Дня святого Валентина (як і багатьох інших свят та щоденного побуту), у своїх розмірковуваннях, яким може бути цей день, визнає, що сьогодні важко сказати, що Валентинів день є у всіх проявах суто християнським днем. Але отець Костянтин пропонує подивитися на справу з іншого боку: може, вона має якесь добре зерно, на яке вразливе сьогоднішнє суспільство? У багатьох країнах цей день сприйнявся більшістю суспільства, народжуються нові звичаї, у кожній країні Валентинів день має свої особливості. Християни завжди намагалися якимось чином «освятити» те, що було добре у язичників. Можливо, припускає о. Костянтин, і сьогоднішнім християнам слід побачити у дні святого Валентина не тільки численні зловживання, яких насправді не бракує, але й велику спрагу світу молодих людей духовної, великої і передусім справжньої любові, яку сьогодні так важко знайти. Адже християни завжди були експертами від любові, як це доводить історія: історія мучеників, історія святих, які любили насправді. Відтак, о. Костянтин висновує, що «сьогодні нам потрібні нові святі Валентини, які вчинять чудо прозріння для сучасного світу, які подарують своє серце іншим, які зможуть сказати щиро, без тіні пожадання: „Я твій, твій Валентин!“, зможуть показати справжнє джерело любові і перемінити світ… наш світ!»
Цікаво, що навіть не всі протестанти проти відзначання Дня св. Валентина. Так, на думку пастора Української Християнської Євангельської Церкви Олександра Анфіногенова, свято закоханих все ж потрібне. Ось як він обґрунтовує це: сучасний світ, в якому ми живемо, переповнений подіями. Але у цьому «безумному, безумному, безумному світі» люди відчувають нестачу родинних і особистих подій. Ми погрузли в побуті, роботі, служінні, проблемах. Є заведений порядок, є звичні приємні і не дуже обов'язки. Але подій в родинних хроніках все менше і менше. Як говорив герой улюбленого у всіх сім'ях фільму: «В нас пропав дух авантюризму, ми перестали лазити у вікна до улюблених жінок, ми перестали робити великі хороші дурниці». Тому О.Анфіногенов вважає, що «день святого Валентина — це закріплена в календарі можливість зробити все не так, це ухвалений суспільством шанс справжній події увірватися в чийсь уповільнений побут, це виклик нашій емоційній байдужості. День Валентина — прекрасна нагода для чоловіків практикуватися в романтичних подвигах, які так чекають від них дружини»
У давні часи природні чинники та події позначалися не календарною датою, а приурочувались до святого, якого того дня вшановувала Церква (наприклад, на Спаса достигають яблука тощо). Відповідно, на час, коли відзначають день св. Валентина, припадає період парування птахів. Це й призвело до звичаю, що днем пізніше молоді люди шукали собі пару — дівчина вибирала собі хлопця, а той у відповідь обдаровував її, наслідуючи лицарські звичаї.
Валентинів день в Англії та Шотландії в старовину супроводжувався таким звичаєм. Молоді люди клали до мішечка відповідну їхньому числу кількість квитків, з позначеними на них іменами молодих дівчат; потім кожен виймав один такий квиток. Дівчина, ім'я котрої діставалось таким чином молодій людині, ставала на наступний рік його «Валентиною», а він — її «Валентином». Це передбачало на цілий рік відносини між молодими людьми, подібні до тих, що, за описом середньовічних романів, були між лицарем та його «дамою серця» (скрізь супроводжував її, складав їй сонети, грав на лютні тощо). Про цей звичай згадує у своїй знаменитій пісні шекспірівська Офелія. Ймовірно, він є ще дохристиянського походження. Ще донині Валентинів день в Шотландії та Англії дає молоді привід для різноманітних жартів та розваг.
В Англії існувало повір'я, за яким перший чоловік, що його зустрічала дівчина 14 лютого, повинен був стати її Валентином — хотілося їй того чи ні. Але дівчата знайшли вихід із ситуації: цього дня вони гуляли з зав'язаними очима.
Італійці у День Святого Валентина вважають своїм обов'язком дарувати коханим солодощі. В Італії цей день так і називають — «солодкий».
Поляки цього дня відвідують Познань. Там, за повір'ям, лежать мощі Святого Валентина, а над головним престолом висить його чудодійна ікона. Поляки вірять, що проща до неї допомагає в любовних справах.
Німці вважають Валентина покровителем психічно хворих, прикрашають цього дня всі лікарні червоними стрічками, а в каплицях проводять спеціальне Богослужіння.
В Японії на День св. Валентина жінки і дівчата дарують чоловікам і хлопцям солодощі, переважно шоколад. Японці рахують, що тільки солодкий шоколад здатний виразити силу кохання. Саме свято в Японії з’явилось відносно недавно, після другої світової війни це свято принесли з Европи. Якщо порівнювати це свято з українським, то в Японії дівчата більше докладають зусиль ніж хлопці. Так кожна дівчина сама повинна створити для свого коханого шоколадні цукерки і подарувати їх. Навіть при бажанні подарувати коханому в цей день інший подарунок, вона зобов’язана поєднати його з чорним шоколадом або цукерками. Така традиція склалась дякуючи одному підприємцю, що випустив до дня Святого Валентина багато шоколадних солодощів у вигляді серця з написом – 14 лютого.  Японські дівчата дуже сором’язливі, але в цей день вони стають сміливішими, і можуть першими освідчитись хлопцям у коханні. В Японії є й друге свято для закоханих, яке святкують через місяць післе 14 лютого, а саме 14 березня – Білий день, коли хлопці обдаровують дівчат білим шоколадом і іншими кондитерськими виробами з шоколаду. "В День святого Валентина в Японії жінки обдаровують мужчин шоколадом," при цьому  шоколад буває двох видів : Перший називається — giri-choco, і дарують його друзям, колегам і рідним чоловічої статі. Цей подарунок без любовного підтексту і сприймається як люб’язність. Другий тип шоколаду, називається hon-mei, і приноситься лише для коханих мужчин і хлопців. Свою роль у святі зіграла і психологічна особливість японської нації. У висловлюванні своїх почуттів японці дуже сором’язливі. А 14 лютого в Японії про свої стосунки можна заявити, не промовляючи ні слова. Загалом, святкування не відрізняється від аналогічних у Європі чи Америці. День св. Валентина особливо поширений серед молоді. Літнє покоління сприймає його як чудернацьку примху «погано вихованих дітей та онуків», або як шкідливий імпортований звичай Західної цивілізації.
Останніми роками День Святого Валентина набув і політичного звучання. Він був заборонений у Саудівській Аравії та Ірані. 2004 року радикальна група індуїстів «Шив Сена» демонстративно спалювала «валентинки» в Мумбаї.
У календарі Східних Церков (Православної) 14 лютого згадуються лише святі Трифон, Перпетуя, Сатир, Ревокат, Сатурніл, Секунд, Феліцитата, Петро та Вендиміан. Натомість пам'ять трьох святих Валентинів українські Церкви відзначають 7 травня, 19 липня, 12 серпня.
Крім того, у «Житіях святих» згадуються два Валентини: перший — єрусалимський диякон, мученик Святої Церкви (згадується 16 лютого). Другий належить до Севастійських Мучеників (22 березня).
Однак не все так однозначно в УГКЦ. В календарі журналу для підлітків «Сто талантів» греко-католицького видавництва «Свічадо» день 14 лютого позначений як день св. Валентина (лютневий номер за 2011 р.) Також у цьому виданні греко-католицький священик радить підліткам, як можна відзначити це свято: Відповідаючи на питання прес-служби УПЦ, голова синодального відділу УПЦ з роботи з молоддю, єпископ Житомирський і Новоград-Волинський Гурій у 2003 р. сказав: «Ім'я святого Валентина, котре є у святцях Православної Церкви, не має відношення до дня закоханих 14 лютого, яке чомусь називають „днем святого Валентина“. Церква вшановує пам'ять святого Валентина в інший день. Любов Христова до людей і любов християн до свого Бога і Спасителя, вищий приклад якої показали святі мученики, не має нічого спільного з закоханістю і скороминущими любовними захопленнями. Не потрібно плутати праведне з гріховним». Єпископ нагадав, що у православних християн у ці дні є свої свята, одне з яких має безпосереднє відношення до молоді. 15 лютого у свято Стрітення Господнього відзначається Всесвітній день православної молоді. Владика зауважив, що було б краще не перемішувалися свята світські і християнські.
Разом з тим, 14 лютого 2008 р. митрополит УПЦ Володимир (Сабодан) освятив церкву в Києві в ім'я св. Валентина.
«Історії про підпільні вінчання закоханих є легендами, які не підтверджуються жодними джерелами з церковних книг», — стверджує о. Михайло Димид, директор Інституту церковного права (УГКЦ).
З нагоди «Дня закоханих» директор Інституту родини та подружнього життя Львівської Богословської Академії Юрій Підлісний звернувся до молоді (2003): «Сьогоднішній світ переживає драматичні зміни, пов'язані із глобалізаційними процесами. Вони — цікаві і, водночас, багато в чому суперечливі та незрозумілі. Один із них — взаємопроникнення культур, традицій та звичаїв. Сучасна молода людина сприймає як звичне і самозрозуміле те, що для молодого покоління 10-20 років тому видавалось чужим і невідомим, часом ворожим. Таким є поширення в Україні звичного у західному світі свята святого Валентина… Це свято дає щоразу особливу нагоду задуматися над суттю любові, на якій, за словами Ісуса Христа, основується увесь закон і пророки… На жаль, ми стаємо свідками як любов та гідність людини підмінюється, пристрастю і пропагуванням сексу, відірваного від подружжя, а саме свято перетворюється на комерцію і гонитву за зиском. Гідність чоловіка і жінки розтоптують, зводячи людину до предмету маніпулювання і до об'єкта чуттєвої насолоди, а вірність і взаємна пошана висміюються. Дорога молоде, кожне покоління переймає від своїх батьків традиції свого народу, плекає їх збагачує; нерідко переймає щось від народів інших, але теж творить своє, намагаючись створити щось цінне, гідне подиву і перейняття наступними поколіннями. Приймаючи свято закоханих будьте свідомими свого вибору! Що ви святкуєте? Чисту і вірну любов чи тілесну хтивість, до якої підштовхують ті, хто зацікавлені в наживі за будь-яку ціну?».
Микола Шкрібляк, кафедра релігієзнавства та теології ЧНУ ім. Ю.Федьковича: «Вважається, начебто день закоханих, та й взагалі наявність такого феномену у християнській церкві, вже є своєрідним благословенням на позашлюбні та дошлюбні взаємини людей, у тому числі й статеві. Цілком очевидно, що саме такий підтекст цього свята є найбільш прийнятним для сучасної молодої людини. Тому за таке кохання можна молитися до будь-якого святого! Треба завжди пам'ятати повчальні слова Апостола Павла про те, що все нам дозволено, та не все буде на користь».
Прес-секретар Патріархії УПЦ КП протоієрей Євгеній Заплетнюк вважає, що «День святого Валентина», що за новомодною традицією відзначають напередодні великого дванадесятого свята Стрітення Господнього, є типовим прикладом людської неграмотності у питанні християнського віровчення, та як наслідок цього — разючої підміни понять, коли «святість», навіть видуманої особи полягає не у догоджені Богу, але в потуранні людським порокам.
Ми маємо багато добрих християнських свят, котрі за своїм внутрішнім духовним змістом є набагато цінніші та глибші за цю слабку пародію на свято. І хоча як християни ми не можемо виступати проти любові, про котру так наголошують цього дня, проте ми чітко розрізняємо справжню жертовну, агапічну любов, котра не обмежується часовими рамками і простором, і цей новопосталий зручний привід для підліткового блуду. Справжня любов випробовується роками та самопожертвою, а не кількістю використаних протизаплідних засобів у ніч на 15 лютого. «Найкращий спосіб виявити свою любов і найчистіші почуття до своєї половинки — привести її завтра у храм на святкове богослужіння», — зазначив прес-секретар Патріархії.
Останнім часом поширилася інформація про те, що мощі покровителя закоханих святого Валентина зберігаються в церкві Різдва Пресвятої Богородиці в Самборі (Львівська область). Автентичність реліквії нібито підтверджує документ Папи Римського від 1759 року.
Як свідчить о. Богдан Добрянський, адміністратор парафії у Самборі, святий Валентин був покровителем Перемисько-Самбірської єпархії. «У 1759 році його прах вийняли із землі на цвинтарі святої Прісцилли у Римі. У Ватикані вирішили передати частину мощів у храм тієї землі, якою заопікувався святий Валентин. Фрагмент черепа та кілька кісточок закували у скляний гробик, поклали у саркофаг і доправили до Самбора. Від того часу реліквію зберігають у нас. Але в комуністичні часи це замовчували», — сказав священик в інтерв'ю одній із газет.
В Україні День святого Валентина відзначається надто по-різному. Із здорових, одухотворених його «освоєнь» можна відзначити пластові вечірки (див. колекцію лінків в статті «День святого Валентина по-українськи»), флеш-моби (напр. в Луцьку) та заходи в бібліотеках (Зокрема, в бібліотеці НАУКМА та Вінницькій ОУНБ). Прикладом доброго, теплого сценарію вистави про святого Валентина для шкільної чи студентської вечірки є сценарій, написаний за старокиївською легендою.
Наприкінці 19 — на початку 20 століття в дуже популярних тоді виставах домашніх театрів однією з найулюбленіших була п'єска за старокиївською легендою про київських закоханих, яким допомогли зберегти кохання і пошлюбитись свята Ольга і святий Валентин. Вистава існувала в кількох варіаціях, вона була збережена в пам'яті киян із старокиївських родів (сучасно адаптований варіант сценарію, що вже кілька років мандрує інтернетом, став основою для творчих прочитань і втілень в різних дитячих та молодіжних колективах).
Відповідний історичний контекст є цілком вірогідний. В Києві ще княжому, домонгольському, були католицькі храми, діяли кілька орденів (зокрема, бенедиктинці, домініканці та францисканці), а київськими католиками були не лише поляки та інші іноземці київських колоній. В останніх були й київські родичі-свояки, і друзі-кияни, котрі, спілкуючись, знайомилися з деякими традиціями, частина з яких тою чи іншою мірою або творчо наслідувалася, або в них просто брали якусь участь. Хоч і з перервами, в Києві діяли католицькі храми, а кияни-католики — більшим чи меншим числом — жили й живуть досі. Оцінка діяльності католиків в українських землях в період їх державної несамостійності була неоднозначною, а пізніше подавалася вона переважно однобоко. Хоч, дійсно, в історії бувало всяке, але Київ знавав куди страшніших зайд. Загалом же, католицизм, як і протестантизм, наближали до здобутків (і проблем) ширшого європейського світу, і для цього православним киянам не обов'язково було міняти конфесійну належність. Підтвердженням того, що в київські духовні сторінки вписані й католицькі складові, була як жорстка російсько-імперська й жорстока радянська цензура людських про це згадок, так і, власне, самі ці уцілілі згадки. Адже одна справа була — залишити деякі костели (під музей атеїзму, склад чи, якщо пощастить, під концертний зал), а інша — дозволити публічні спогади про живі, теплі свідчення відповідної спорідненості. Однак деякі такі свідчення все ж дожили до сучасності, адже не знищили всіх, хто міг їх передати. Одним з них і є старокиївська оповідка про святого Валентина.
Час, коли «бував» святий Валентин в Києві, навряд чи можна встановити, оскільки в легенді він не визначений. Однак, судячи з її контексту, ймовірно, йдеться про пізньо-середньовічний період. За тих часів в самій Католицькій Церкві ставилися до цього святого неоднозначно. Але в низці католицьких країн таке свято було, і навіть не лише суто молодіжне.
Вірогідно, його «принесли» в Київ тамтешні гості, або кияни, які мандрували тими краями, а київській молоді свято сподобалося (що нескладно уявити). В Києві діяли, хоч і з перервами, кілька католицьких навчальних закладів для світських, де вчилися не лише католики. Можливо, якраз їх учні і стали героями тієї цікавої історії. Очевидно, навряд чи в Києві відбувалися масові святкування-валентинки, але були ж й інші локальні місцеві спудейські, магістратські, цехові свята і традиції.
В старокиївській легенді про святого Валентина фігурують звичайні кияни, яким допомогли зберегти та освятити кохання свята Ольга та святий Валентин. Крім такого, мабуть, можливого лише в Києві, поєднання небесних помічників, вся легенда просякнута саме київським духом — духом міста, споконвічно відкритого до зв'язків з іншим європейським світом, міста-колиски непересічної, оригінальної культури, яку не подужали цілком вигасити та переінакшити всі загарбники. Адже в оповідці не згадується про якісь конфесійні проблеми, чи кохання всупереч волі батьків, чи бучні зради й не менш бучні примирення: питання було в тому, щоб закохані могли одружитися, не відмовляючись водночас від інших сімейних турбот та від реалізації своїх особистих покликань.
Існує думка, що сучасний День святого Валентина — маркетинговий хід.

Державна служба статистики України (Держстат України, колишній "Держа́вний коміте́т стати́стики Украї́ни, Держкомстат України") — національний орган статистики України, центральний орган виконавчої влади із спеціальним статусом, діяльність якого спрямовується і координується Кабінетом Міністрів України через віце-прем'єр-міністра України.
Забезпечує проведення в життя державної політики в галузі статистики, створення і належне функціонування загальнодержавної системи економіко-статистичної інформації на території України. Є спеціально уповноваженим центральним органом виконавчої влади у галузі статистики.
У безпосередньому віданні Держкомстату перебувають обласні статистичні управління та статистичне управління м. Києва.
До структури Державної служби статистики України належать:

Ацето́н, пропано́н (від  — оцет) — перший представник гомологічного ряду аліфатичних кетонів. Формула (CH)CO.
Безбарвна летка рідина з характерним запахом. Необмежено змішується з водою та полярними органічними розчинниками, також в обмежених пропорціях змішується з неполярними розчинниками.
Ацетон є цінним промисловим розчинником і завдяки невеликій токсичності він отримав широке застосування при виробництві лаків, вибухових речовин, лікарських засобів. Він є вихідною сировиною в численних хімічних синтезах. В лабораторній практиці його застосовують як полярний апротонний розчинник, для приготування охолоджувальних сумішей разом із сухим льодом і аміаком, ацетон є дуже корисним для миття хімічного посуду.
Ацетон є одним з продуктів метаболізму у живих організмах, зокрема, у людини. Він є одним із компонентів так званих ацетонових тіл, яких в крові здорової людини міститься вкрай мало, однак при патологічних станах (тривале голодування, важке фізичне навантаження, важка форма цукрового діабету) їх концентрація може значно підвищуватися і досягати 20 ммоль/л (кетонемія).
В Україні ацетон, відповідно до Постанови Кабінету Міністрів від 5 грудня 2012 р. N 1129 «Про затвердження переліку наркотичних засобів, психотропних речовин і прекурсорів», є прекурсором, стосовно якого встановлюються заходи контролю. Крім того таким же заходам контролю підлягають речовини, що містять не менш як 50% ацетону.
Ацетон, один з найпростіших і найважливіших кетонів, вперше виявлений у 1595 році німецьким хіміком Андреасом Лібавієм при сухій перегонці ацетату свинцю. Але лише в 1832 році Жан-Батист Дюма і Юстус фон Лібіх точно визначили його природу і склад. До 1914 року ацетон отримували майже виключно шляхом коксування деревини, але підвищений попит на нього під час першої світової війни дуже швидко призвів до створення нових методів виробництва.
Найстаріший метод промислового виробництва ацетону полягав у сухій перегонці ацетату кальцію, який утворюється при нейтралізації вапном деревного оцту, який утворюється при коксуванні деревини. Зараз цей метод вже не застосовується, оскільки ацетон в цьому випадку містить занадто багато домішок, а вихідний матеріал дефіцитний.
Відомі також способи одержання ацетону шляхом бактеріального розщеплення вуглеводів (крохмалю, цукрів, меляси), причому як побічні продукти утворюються бутиловий або етиловий спирт. Ацетон і бутиловий спирт одержують в мольному співвідношенні від 2:1 до 3:1.
У Німеччині був розроблений технологічний процес виробництва ацетону на основі оцтової кислоти. При 400 °С через контакти з церію пропускали оцтову кислоту:
Такий ацетон вирізняється особливою чистотою.
Ацетон також виробляють з ацетилену прямим синтезом:
Ацетилен вступає у взаємодію з водяною парою при 450 °С в присутності каталізаторів (зокрема оксиду цинку або композиту FeO-ZnO).
Одним із головних методів одержання ацетону є дегідрогенізація ізопропілового спирту:
Дегідрогенізація протікає при 350—400 °С в присутності таких каталізаторів, як сплав залізо-мідь-цинк, оксид цинку або оксид цинку з 4,5% карбонату натрію, мідь, свинець та інші. Внаслідок ендотермічного характеру реакції процес ведуть в трубчастому реакторі, вузькі довгі трубки якого обігріваються димовими газами. Продуктивність процесу зростає при підвищенні тиску (близько 2,7—3,4 атмосфери).
Активність каталізатора поступово знижується через відкладення на його поверхні сажі і смолистих речовин. Регенерація каталізатора полягає у випалюванні вуглецевих відкладень киснем, розбавленим інертними газами.
Останнім часом все частіше ацетон одержують шляхом окиснення ізопропілового спирту повітрям. При цьому також утворюється перекис водню:
Цей метод відіграє певну роль при виробництві гліцерину за відсутності хлору. Як каталізатор при проведенні процесу застосовують срібло, мідь, нікель, платину та інші.
В цьому процесі повітря, насичене парами ізопропілового спирту, пропускається над тонким шаром каталізатора при температурі 400–650 °C. Продукти реакції швидко охолоджують, і конденсат після нейтралізації невеликих кількостей оцтової кислоти дистилюють. Виділений технічний ацетон ректифікують, а непрореагований ізопропіловий спирт повертають на окиснення.
Реакція окиснення ізопропілового спирту сильно екзотермічна і її важко контролювати. Тому рекомендується в одній реакції об'єднувати і окиснення, і дегідрогенізацію, для того щоб сумарний тепловий ефект наближався до нуля.
Розроблена і впроваджена в промисловості технологія прямого синтезу ацетальдегіду з етилену
може також служити для безпосереднього одержання ацетону з пропілену. У цьому випадку пропілен (або багата пропіленом суміш газів) під дією розчину каталізатору PdCl і CuCl в хлоридній кислоті перетворюється в ацетон. Відновлений каталізатор знову окислюється повітрям. При цьому протікають наступні реакції:
Вихід становить 92—94% при 90—120 °С і тиску 9—12 кгс/см². Як побічні продукти утворюються 0,5—1,5% пропіонового альдегіду (пропаналю) і ~2% моно- і дихлороацетонів. Припускають, що реакція йде через комплекс [PdCl(OH)CH], який у присутності води гідролітично розщеплюється на ацетон, паладій і хлоридну кислоту. Агентами повторного окислення будуть CuCl або FeCl, а також суміші обох сполук.
Реакцію можна проводити при кімнатній температурі, але підвищені температури прискорюють процес. У більшості випадків рН розчину становить від 3 до 4. Тиск також сприятливо впливає на хід реакції. Зазвичай працюють з дуже розведеним розчином PdCl (частково разом з ацетатом міді). Використання концентрованого розчину PdCl прискорює реакцію.
Модифіковані каталізатори акролеїну застосовуються і при прямому окисненні пропілену в ацетон. Каталізатори на основі MoO або BiO у присутності HPO або HBO при 375 °С дають поряд з ацетальдегідом, оцтовою кислотою, формальдегідом, етилацетатом і акролеїном також і ацетон, причому позитивного впливу надає додавання срібла. Можна використовувати фосфоромолібдат бісмуту на AlO та фосфоромолібденову кислоту на SiO (260 °С, 1 с).
Цей спосіб також є одним з основних промислових способів одержання ацетону, він на 40% дешевший від методу одержання ацетону з ізопропілового спирту. Вихідними продуктами служать бензен і пропілен.
Алкілування бензену пропіленом здійснюють у присутності каталізатору хлориду алюмінію при температурі 50 °С. Як каталізатори використовували також концентровану сульфатну кислоту, фтороводень, флуорид бору та інші.
Окиснення кумолу проводиться киснем повітря при 4—5 атмосферах і 110—120 °С, при цьому утворюється гідропероксид кумолу.
Гідропероксид кумолу при температурі 30—60 °С в присутності приблизно 0,1% сульфатної кислоти розкладається на фенол і ацетон:
Ацетон можна добути каталітичним розкладом парів оцтової кислоти при підвищеній температурі (400—450 °С). Каталізатори — карбонат кальцію або барію, оксиди кальцію, алюмінію, торію, урану, цинку, солі марганцю та інші.
Іншим відомим методом є каталітична дегідрогенізація парів етанолу при температурі 450—500 °С. Каталізаторами процесу є оксид заліза, активоване вапно та інші.
Можливе утворення ацетону при каталітичному окисненні пропану киснем повітря при температурі 400 °C:
Ацетон має типові хімічні властивості кетонів. Він важко окиснюється, каталітично відновлюється до ізопропілового спирту, реагує по карбонільній групі з нуклеофілами та по α-позиції.
При відновленні ацетону лужними реагентами і особливо амальгамами магнію або цинку відбувається конденсація і відновлення, що завершуються утворенням пінакону:
Ацетон окиснює вторинні спирти в кетони за присутності "трет"-бутилату алюмінію ()
При використанні великого надлишку ацетону реакція зсувається вправо.
Під дією перекису водню на ацетон в кислому середовищі утворюється перекис ацетону.
Хромовий ангідрид окиснює ацетон до вуглекислого газу та води.
Ацетон реагує з аміаком і воднем у присутності нікелю або міді, утворюючи аміни:
Зазвичай реакція проходить при температурі 125—175 °С і тиску 5—10 атмосфер.
Однією із найважливіших реакцій ацетону є приєднання до нього синильної кислоти, в результаті чого утворюється ацетонціангідрин:
Аналогічно ацетон приєднує хлороформ, утворюючи хлоретон, який застосовується як антисептик:
При конденсації з ацетиленом ацетон утворює диметилкарбінол, який легко перетворюється в ізопрен:
Як і в інших аліфатичних кетонах, в ацетоні протони на вуглеці сусідньому з карбонільною групою доволі кислі й відносно легко вступають в реакції заміщення як в кислому так і в лужному середовищі.
При дії на ацетон металічного натрію або аміду натрію утворюється ацетоннатрій — натрієвий алкоголят ізопропенілового спирту:
В присутності лугів ацетон легко реагує з галоїдами з утворенням хлороформу, йодоформу і бромоформу:
Ця реакція протікає через проміжне утворення трихлорацетону.
Реакції в кислому середовищі проходять по іншому механізму. Спочатку протонується карбонільна група, потім відривається протон в α-позиції з утворенням нейтрального енолу який легко всутає в реакції приєднання. 
Реакції приєднання по карбонільній групі чи по α-позиції, що призводять до утворення нових С-С зв'язків називають реакціями конденсації. Оскільки в ацетоні присутні активна карбонільна група і дві активні метильні групи в α-позиціях, він здатен вступати в різноманітні реакції конденсації.
При альдольній конденсації відбувається утворення діацетонового спирту, який застосовують як розчинник:
При кротоновій конденсації послідовно утворюються оксид мезитилу, а потім форон. Оксид мезитилу застосовують для зниження леткості розчинників для лакофарбових покриттів.
При конденсації трьох молекул ацетону під дією концентрованої сульфатної або хлоридної кислоти утворюється симетричний триметилбензол (мезитилен):
При конденсації ацетону з формальдегідом у присутності невеликих кількостей лугів утворюється ацетоспирт, який при дії йоду або кислот при нагріванні легко відщеплює воду, переходячи в метилвінілкетон:
При конденсації оцтовоетилового естеру з ацетоном отримують ацетилацетон:
При піролізі ацетону (500—700 °С) над глиноземом або на розпеченому електричним струмом платиновому дроті в спеціальному приладі — кетенній лампі, утворюється найпростіший кетен:
Ацетон також вступає з аміаком в реакцію Манніха з утворенням 2,2',6,6'-тетраметилпіперидону-4 з прийнятними виходами.
Ацетон — дуже добрий розчинник жирів, олив, багатьох смол, нітролаків, сургучу, каніфолі. Ацетон також розчиняє ацетилен, целулоїд, нітро- та ацетилцелюлозу. Каучук, пек та мастикові смоли не розчиняються в ацетоні.
Завдяки своїй малій токсичності, добрій розчинній здатності ацетон дуже широко застосовується на підприємствах хімічної чистки.
При конденсації ацетону в лужному середовищі можна отримати різноманітні продукти. При температурі 10—20 °С в метанольному розчині ацетон димеризується у присутності невеликих кількостей лугу в діацетоновий спирт, з якого одержують гексиленгліколь, оксид мезитилу, метилізобутилкарбінол, метилізобутилкетон, метиловий естер гексиленгліколю. Гексиленгліколь додається переважно до палива. Оксид мезитилу здатен вступати в різні реакції приєднання, наприклад з метанолом в присутності невеликих кількостей лугу. Метилізобутилкетон — дуже важливий розчинник. Метилізобутилкетон і метилізобутилкарбінол є дуже добрими розчинниками для полівінілхлориду, співполімерів вінілхлориду, похідних целюлози, хлорованого каучуку та інших речовин. У більшості випадків за розчинними здібностями вони перевершують естери.
При каталітичній конденсації ацетону в присутності основ при 200 °С поряд з так званими ізоциклітонами утворюється ізофорон, який також є основою для різноманітних синтезів. Сам ізофорон займає виняткове становище як розчинник вінілових лаків. Він надає лакам гарячої сушки блиску і міцності. При обережному гідруванні з ізофорону одержують 3,3,5-триметилциклогексанон, який застосовується на одержання перекисів і служить розчинником. 3,3,5-триметилциклогексанол, який утворюється в результаті повної гідрогенізації ізофорону, є важливим компонентом спеціальних пластифікаторів, особливо у взаємодії з довголанцюговими аліфатичними моно- і дикарбоновими кислотами. Але ще більше значення надають продукту його окиснення нітратною кислотою — α, α, γ-триметиладипіновій кислоті. Цю кислоту етерефікують в спеціальні пластифікатори і перетворюють через диметиловий естер у 2,2,4-триметилгександіол-1, 6 шляхом енергійної гідрогенізації. Крім того, кислоту можна перетворити гідрогенізацією динітрилу в 2,2,4-триметилгексаметилендіамін.
Інший шлях одержання діаміну з ізофорону полягає в дії на нього синильної кислоти та утворенні нітрилу ізофорону — 3,3,5-триметил-5-ціаноциклогексанону, який при спеціальних умовах можна відновити в 1-амінометил-1,3,3-триметил-5-аміноциклогексан (ізофорондіамін). Діаміни легко перевести в діізоціанати і далі використовувати як затверджувачі епоксидних смол. Особливо велика їх роль для виготовлення прозорих поліамідів. Поліаміди застосовуються для виготовлення смол, зв'язних компонентів лаків, клеїв, високоякісних пластмас.
Також в органічному синтезі з ацетону добувають кетен, ізопрен тощо.
Наркотик, послідовно вражає всі відділи центральної нервової системи. При вдиханні протягом тривалого часу накопичується в організмі. Токсичний ефект залежить не тільки від концентрації, а й від часу дії. Повільне виділення з організму збільшує можливості хронічного отруєння. Пригнічує деякі мітохондріальні (окиснювальні) ферменти.
При гострому отруєнні у білих мишей бокове положення після 2-годинної експозиції настає при 30—40 мг/л; смерть — при 150 мг/л. У білих щурів бокове положення при 2-годинному впливі 30 мг/л. Концентрації до 10 мг/л не здійснюють впливу навіть через 8 годин. Перші ознаки отруєння встановлені при 25 мг/л через 1,5—3 години. При 50 мг/л рефлекси зникають через 2—2,5 години. У морських свинок і кроликів бокове положення наступало при 2-годинному впливі 72 мг/л. Мінімальні концентрації, що змінюють безумовнорефлекторну діяльність кроликів, 1,25—2,5 мг/л. У мишей, щурів, морських свинок і кроликів концентрації ацетону, що викликали бокове положення, приводили до збільшення вмісту ацетону, ацетооцтової і особливо β-оксимасляної кислоти в крові та сечі. У кішок вдихання 8—10 мг/л протягом 5 годин викликає лише подразнення слизових оболонок носа і очей, сонливість. У собак при 5—6 мг/л і експозиції 7 годин умовні рефлекси не змінюються.
При дослідженнях хронічного отруєння білим щурам давали вдихати 0,00053 мг/л ацетону безперервно протягом 45 діб або 0,2 мг/л щодня по 8 годин. В результаті не було виявлено істотних ознак отруєння. Вплив 0,019 мг/л по 4 години на день протягом 3 тижнів не змінило умовнорефлекторної діяльності. Тварини витримували дію ацетону протягом 9 днів при концентрації в крові 100 мг% і не проявляли жодних ознак отруєння, якщо не враховувати деякої сонливості. При 250 мг% ацетону в крові — слабкість і розлад координації рухів. У мишей і кроликів при щоденних 4-годинних отруєннях концентрацією 8 мг/л протягом більше 3 місяців розвивалося підвищення чутливості до ацетону з погіршенням загального стану. За іншими даними, навпаки, при вдиханні протягом 40 хвилин 1—2 рази на тиждень зростаючих з 1 до 4 мг/л концентрацій спостерігалося «звикання». Вміст ацетону в крові «звиклих» тварин при одній і тій же концентрації його в повітрі був нижчим, ніж у тих, які вперше його вдихали. У кішок повторне отруєння 3—5 мг/л — викликало лише подразнення слизових оболонок.
Поріг сприйняття запаху становить 0,0011 мг/л, поріг дії, що спричиняє виникнення електрокортикального умовного рефлексу, 0,44 мг/л. При вдиханні 1,2 мг/л протягом 3—5 хвилин відбувається подразнення слизових оболонок очей, носа і горла, а вдихання 0,01 мг/л протягом 6 годин підвищувало активність холінестерази крові та коефіцієнт використання кисню. Збільшення вмісту в крові кетонових тіл відбувалося і при впливі 0,001 мг/л; в сечі вміст кетонових тіл не змінювався.
У випадку гострого отруєння, у потерпілого вміст ацетону в крові на другий день досягав 18 мг% (норма 1—2 мг%). Ацетон був виявлений також і в сечі; через деякий час в сечі виявляли невелику кількість білка, лейкоцити і еритроцити. Рівень цукру в крові в день отруєння досягав 142 мг%.
При одночасному вмісті в повітрі 2,3—3 мг/л ацетону і бутанону відзначені випадки непритомності у робітниць. При застосуванні як розчинника ацетону разом з бутаноном описане отруєння кількох робітників (нездужання, сльозотеча, нетривала непритомність, що супроводжувалася судомами, головний біль). Масове гостре захворювання очей у робітників взуттєвої фабрики (світлобоязнь, сльозотеча, кон'юнктивіти і навіть розлад зору) було викликано ацетонистим спиртом і залежало, очевидно, не стільки від ацетону, скільки від метилового і алілового спиртів. Аналогічні захворювання пояснювалися забрудненням ацетону ацетальдегідом.
За спостереженнями в ході досліджень хронічних отруєнь при концентрації 0,1—0,12 мг/л ацетону у робітників не спостерігалося жодних ознак отруєння, хоча в сечі він постійно визначався; при 0,5-1 мг/л ацетон в крові не визначався протягом тижня. Концентрація 5 мг/л в повітрі при щоденному впливі викликала виникнення в крові до 40 мг% ацетону. При наявності ~0,6 мг/л ацетону в повітрі (у присутності бутилацетату та етилового спирту) відзначалися ознаки отруєння. Спостерігалися зміни з боку верхніх дихальних шляхів, частіше у формі атрофічних катарів, анемія, зсув вліво лейкоцитарної формули, зниження апетиту. У деяких робітників у сироватці крові було виявлено зниження рівня альбумінів і підвищення рівня α-, β- і γ-глобулінів, а також загальних ліпідва, без інших симптомів інтоксикації.
При зануренні вуха кролика в ацетон на 3 години або при нанесенні чистого ацетону на вистрижену шкіру живота на 6 годин місцевої дії майже непомітно. При накладенні компресів з ацетону виявлені зміни в периферичній нервовій системі, найбільш чутливими виявляються мозкові нервові волокна.
Компреси з ацетону, накладені людині на плече на добу, викликали незначне почервоніння, яке незабаром зникало. У робітників на ділянках шкіри, на які протягом робочого дня діяв ацетон, зменшувався pH і кількість холестерину, пригнічувалась функція сальних залоз.
Рідкий ацетон може всмоктуватися через шкіру. Ацетон з'являється в крові відразу після початку вдихання, його концентрація поступово наростає до встановлення динамічної рівноваги. Вміст у тканинах становить наступний ряд: головний мозок → селезінка → печінка → підшлункова залоза → нирки → легені → м'язи → серце. Мічений вуглець, що входить в молекулу ацетону, виявлений у складі глікогену, сечі, холестерину, жирних і амінокислот. Ацетон метаболізується повніше при вдиханні невисоких концентрацій. З повітрям, що видихається, виділяється незмінений ацетон, а при його окисненні утворюється formula_27. Ацетон виділяється також через нирки і шкіру.
Ацетон, ацетооцтова і бетаоксимасляна кислота, об'єднуються під загальною назвою ацетонові тіла. Це продукти неповного окислення жирів і частково білків, тісно пов'язані між собою.
За нормального стану організму ацетонові тіла в загальному аналізі сечі відсутні. Слід зазначити, що за добу з сечею таки виділяється незначна кількість цих сполук, проте такі концентрації не можуть бути визначені звичайними методами, що застосовуються в лабораторіях. Тому прийнято вважати, що в нормі в сечі ацетонових тіл немає.
Ацетонові тіла виявляються в загальному аналізі сечі при порушенні обміну вуглеводів і жирів. Таке порушення супроводжується збільшенням кількості ацетонових тіл в тканинах в крові (кетонемія). Вміст у сечі ацетонових тіл називається кетонурією.
За нормальних умов організм черпає енергію в основному з глюкози. Глюкоза накопичується в організмі, в першу чергу в печінці, у вигляді глікогену. Глікоген утворює енергетичний резерв, який можна швидко мобілізувати при необхідності компенсації раптової недостачі глюкози.
При фізичних і емоційних навантаженнях, при хворобах з підвищеною температурою та інших підвищених витратах енергії запаси глікогену вичерпуються, організм починає отримувати енергію із запасів жиру. При розпаді жиру утворюються ацетонові тіла, які виводяться з сечею. Якщо з ацетоновими тілами в загальному аналізі сечі виявляється глюкоза, то це ознака цукрового діабету. Також ацетонові тіла в загальному аналізі сечі з'являються в наслідок зневоднення організму, при різкому схудненні, гарячці, голодуванні, важких отруєннях із сильною блювотою і проносом.

Зенон Елейський (490—430 до н. е.) — давньогрецький філософ елейської школи, прихильник рабовласницької аристократії.
Зенон Елейський відомий своїми "апоріями" (парадоксами; він сформулював 45 апорій, до нас дійшло 9), якими намагався довести неістинність видимої, чуттєво даної множинності речей та їхнього руху, вважаючи, що істинна картина світу осягається мисленням. Не заперечуючи множинність і рух речей як чуттєву вірогідність, Зенон Елейський заперечував їхню істинність на тій підставі, що спроби відобразити їх у мисленні призводять до нерозв'язних суперечностей, утруднень, які не можуть бути властиві «істинному буттю». Об'єктивно філософія Зенона Елейського відіграла прогресивну роль у розвитку античної діалектики, оскільки він стихійно підійшов до питання про суперечливість явищ природи та вираження цієї суперечливості в поняттях.
Зенон — син Телевтагора, улюблений учень Парменіда, підтверджував його вчення про єдність і нерухомість буття діалектичними аргументами, показуючи, що протилежні йому звичайні уявлення про множинність і рух розпадаються у внутрішніх протиріччях. Арістотель називав його винахідником діалектики.
1) Проти множинності: якщо усе складається з багато чого, чи якщо суще реально поділяється на відособлені частини, то кожна з цих частин виявляється і нескінченно малою, і нескінченно великою; тому що маючи поза собою нескінченну безліч всіх інших частин, вона становить нескінченно малу частку усього, але з іншого боку, складаючись сама з нескінченної безлічі часток (будучи ділена до нескінченності), вона представляє величину нескінченно велику. Так виходить, якщо визнавати всі частки діленими, що мають величину і; якщо ж визнати, що багато чого, тобто частки усього, не мають ніякої величини і тому неподільні, то виходить нове протиріччя: усі виявляється рівним нічому. Справді, те, що не має величини, не може, приєднуючи до іншого, його збільшувати (нуль не є доданок); тому і всі, що складається з неподільних, позбавлені величини, саме не має ніякої величини, чи є (матеріально) ніщо. За словами Гегеля, «Зенонова діалектика матерії донині не спростована».
2) Проти руху. Щоб пройти відомий простір, тіло що рухається повинне спершу пройти половину цього простору, а для цього — спочатку ще половину цієї половини і т.д. до нескінченності, тобто воно ніколи не рушить з місця; на цій підставі швидконогий Ахіллес ніколи не може наздогнати повільну черепаху (апорія "Ахіллес і черепаха"). Інший аргумент: тіло, що рухається, напр. стріла, що летить, у кожен момент руху займає визначений простір, тобто знаходиться в спокої і, таким чином, весь рух розкладається на моменти спокою, отже, представляє внутрішнє протиріччя (тому що з нулів руху не можна скласти позитивну величину). Аргументи Зенона вказують на дійсні протиріччя в понятті речовини, простору і часу, що складаються з реально роздільних частин; саме це поняття і хотів спростувати Зенон.

Вольтер (, справжнє ім'я Марі Франсуа Аруе, французькою François Marie Arouet, 21 листопада 1694, Париж, Королівство Франція — 30 травня 1778, Париж, Королівство Франція) — один з найбільших французьких філософів-просвітників XVIII століття: поет, прозаїк, сатирик, трагік, історик, публіцист, що відомий своєю дотепністю, його нападками на встановлення католицької церкви, а також його пропагандами свободи віросповідання, свободи слова і поділу церкви і держави.
Вольтер був різнобічним письменником, створюючи роботи майже в кожній літературній формі: п'єси, вірші, романи, есе, історичні й наукові роботи. Він написав понад 20000 листів і більше 2000 книг і брошур. Аруе був активним захисником громадянських свобод, незважаючи на ризик, це поставило його в рамки строгих законів про цензуру того часу.
Лірика молодого Вольтера перейнята епікурейськими мотивами, містить випади проти абсолютизму. Його зріла проза різноманітна за темами та жанрами: філософсько-фантастичний роман «Мікромегас» (1752), утопія «Кандид, або Оптимізм» (1759), філософська повість «Простодушний» (1767), трагедії в стилі класицизму «Брут» (1731), «Танкред» (видана в 1761), сатиричні поеми («Орлеанська незаймана», 1735, видана в 1755), публіцистика. Історична творчість Вольтера пов'язана з боротьбою проти релігійної нетерпимості, критикою феодально-абсолютистської системи: «Філософські листи» (1733), «Філософський словник» (1764-69). Вольтер зіграв значну роль у розвитку світової філософської думки, в ідейній підготовці Великої французької революції кінця XVIII ст.
Мати Вольтера, Марі Маргарет Дома, була куртизанкою, а батько, Франсуа Аруе, — нотаріусом і збирачем податків. Сам Вольтер любив батька і його ремесло, а пізніше (1744) велів оголосити себе позашлюбним сином якогось шевальє де Рошбрюна, злиденного мушкетера і поета, ніж залишатися сином заможного буржуа.
По кількох роках навчання в паризькому єзуїтському коледжі Людовика Великого (1704—1721) юний Аруе, на вимогу батька, зайнявся вивченням права. Незабаром він проти батькової волі проміняв юриспруденцію на лаври зухвалого віршотворця і радості світського життя. У травні 1717 за складання сатири на реґента Франції герцоґа Орлеанського автор-початківець потрапив у Бастилію, проте рік ув'язнення не охолодив його літературного запалу. Вже в 1718 році була поставлена його перша значна п'єса «Едіп», прихильно сприйнята публікою.
На початку 1726 відбулася сутичка Вольтера з шевальє де Роґаном, який дозволив собі привселюдно насміхатися з його спроби сховати під псевдонімом своє недворянське походження. Озброївшись пістолетами, Аруе намагався помститися кривднику, але був заарештований, кинутий у Бастилію, а наприкінці 1726 року — змушений залишити Париж. Понад дворічне перебування в Королівстві Великої Британії зміцнило його прихильність до віротерпимості і лібералізму. Свої ліберальні погляди Вольтер виклав у «Філософських листах». У 1734 році, уже після повернення Вольтера на батьківщину, книга була спалена за вироком Паризького парламенту, а автор опинився під загрозою нового арешту. Не бажаючи спокушати долю, Вольтер того ж року виїхав до Шампані, де усамітнився в маєтку своєї коханки, маркізи дю Шатле. Одна з найосвіченіших жінок того часу, вона розділяла захоплення Вольтера метафізикою, природничими науками, біблеїстикою.
1744 року почалася коротка і невдала кар'єра Вольтера-придворного. Літературна популярність і впливові заступники забезпечили йому місце придворного історика (1745). У 1746 році його обрали до Французької академії, але йому так і не вдалося (попри всі намагання) здобути прихильність короля.
У 1746 Вольтер був призначений придворним поетом і історіографом, але, порушивши невдоволення маркізи де Помпадур, порвав з двором. Холодність Людовика XV, розчарування у Версальському дворі, смерть маркізи дю Шатле (1749) схилили Вольтера прийняти запрошення прусського короля Фрідріха II, при дворі якого він з'явився 1750 року в Берліні (Потсдамі), але, викликавши невдоволення короля непорядними грошовими спекуляціями, а також сваркою з президентом Академії Мопертюї (карикатурно зображеним Вольтером у творі «Діатриба доктора Акакія»), був змушений у грудні 1754 року переїхати до Швейцарії, де йому судилося провести решту життя. В околицях Женеви він придбав невеликий маєток, що він його назвав «Відрадне» (Délices). Намагаючись убезпечити себе від неласки з боку духівництва Женеви, Вольтер наприкінці 1758 року орендував маєток Турне (а на початку 1759 року придбав ще й маєток Ферней), розташовані по обох боках кордону Женевського кордону з Францією. У цей час Вольтер почав співпрацювати в «Енциклопедії» Дідро і Д'Аламбера. Ферней став його «питомим князівством», яким він керував як освічений монарх, став місцем розгортання його 20-річної просвітницької діяльності. Людина тепер багата і цілком незалежна, капіталіст, землевласник і в той же час власник ткацької і часової майстерень, Вольтер — «Фернейський патріарх»- міг тепер вільно і безбоязно представляти у своїй особі «громадську думку», всемогутню думку, проти старого, доживаючого свій вік соціально-політичного порядку.
Ферней став місцем паломництва для нових інтелектуалів. Дружбою з Вольтером пишалися такі освічені монархи, як Катерина II, Фрідріх II, який відновив з ​​ним листування, Густав шведський.
У 1774 Людовіка XV змінив Людовік XVI, а в 1778 Вольтер — восьмидесятичотирьохлітній старий — повернувся до Парижа, де йому влаштували при ворожій байдужості короля — захопливу зустріч. Він придбав собі садибу на вулиці Рішельє, активно працював над новою трагедією «Агафокл». Постановка його останньої п'єси «Irène» перетворилася на його апофеоз. Призначений директором Академії, Вольтер приступив, незважаючи на похилий вік, до переробки академічного словника.
Сильні болі, походження яких спочатку було незрозуміле, змушували Вольтера приймати великі дози опію. На початку травня, після загострення хвороби, доктор медицини Тронше поставив невтішний діагноз: рак передміхурової залози. Вольтер ще тримався, часом навіть жартував, але часто жарти переривала гримаса болю.
Черговий лікарський консиліум, який відбувся 25 травня, передбачив швидкий летальний результат. Кожен день приносив хворому дедалі більші муки. Часом не допомагав навіть опій.
Племінник Вольтера абат Міньо, намагаючись примирити дядечка з католицькою церквою, запросив до нього абата Готьє та парафіяльного кюре церкви св. Сульпиция Терсака. Візит відбувся вдень 30 травня. За легендою, на пропозицію священнослужителів «зректися від Сатани і прийти до Господа» Вольтер відповів: «Навіщо перед смертю набувати нових ворогів?». Його останніми словами було «Заради бога, дайте мені померти спокійно».
У 1791 Конвент постановив перенести останки Вольтера в Пантеон і перейменувати «Набережну Театінцев» в «Набережну імені Вольтера». Перенесення останків Вольтера в Пантеон перетворився на грандіозну революційну демонстрацію. У 1814 під час Реставрації ходила чутка, що останки Вольтера були нібито викрадені з Пантеону, що не відповідало дійсності. В наш час прах Вольтера все ще знаходиться в Пантеоні.
Коли Вольтерові виповнилося 83 роки, він вирішив ще раз побачити Париж. 10 лютого 1778 року патріарх французького Просвітництва прибув до столиці Франції, де його чекала захоплена зустріч. Він 4 рази побував на засіданнях Французької академії, подивився виставу своєї п'єси «Ірена» (1776) у «Комеді Франсез» і навіть вступив у масонську ложу Дев'яти Сестер. Через три місяці він помер.
Як стверджує Ілько Борщак, Вольтер був знайомий з Григором Орликом — останній нібито передав Вольтеру деякі матеріали свого батька для підготовки праці «Історія Карла XII» («Histoire de Charles XII», 1730).
На честь філософа названо астероїд головного поясу — 5676 Вольтер.
Вольтера часто вважають атеїстом, проте він був прихильником деїзму, в основі якого віра у Бога-творця, який надалі після акту творення, не втручається в справи світу. Аналіз праць Вольтера наводить на думку, що його критика скоріше спрямована проти церкви, як установи, ніж проти самої концепції релігії. Деїст Вольтер вів полеміку, як із церквою, так і з атеїзмом. Йому належить вислів «"Якби Бога не було, то його слід би було вигадати"». Він брав участь в релігійних церемоніях і навіть збудував каплицю в своєму маєтку в Фернеї. Не будучи людиною релігійною, Вольтер відмовлявся все ж від атеїзму Дідро та Гольбаха й часто повторював свій знаменитий куплет:
Таким чином Вольтер зберіг віру у «вічного геометра». Водночас, притримуючись ідей деїзму, він заперечував як ілюзію провіденціалізму, залишаючи без відповіді питання святого Августина про те, чому у світі існує зло, якщо його творець — Бог, якого всі теологи називають добрим.
Деїст у дусі британських вільнодумців XVIII століття, Вольтер якими аргументами намагався довести існування Божества, що створило всесвіт, в справи якого, проте, не втручається, оперуючи доказами: «космологічними» («Проти атеїзму»), «телеологічним» («Філософ невіглас») і «моральними» (стаття «Бог» в «Енциклопедії»). З усіх подібних аргументів найбільш близьким Вольтеру був однак не приводиться їм, але за всіма наведеними сором'язливо приховуваний — «поліцейський», бо без поняття божества «не може існувати жодне суспільство», експлуатований низ повстане проти «освіченого» верху — необхідно тому зберегти релігію як моральну «вуздечку» для народу, і «якби Бога не було, його треба було б вигадати».
Борючись проти церкви, духовенства та релігій «одкровення», Вольтер був разом з тим ворогом атеїзму; походу на атеїзм Вольтер присвятив спеціальний памфлет («Homélie sur l'athéisme») . деїст в дусі британських буржуазних вільнодумців XVIII століття, Вольтер всілякими аргументами намагався довести існування Божества, що створило всесвіт, в справи якого проте не втручається, оперуючи доказами: «космологічними» («Проти атеїзму»), «телеологічними» («Le philosophe ignorant») і «моральними» (стаття «Бог» в «Енциклопедії»).
У «повчальних проповідях», а так само в філософських повістях неодноразово зустрічається і аргумент «корисності», тобто таке уявлення про Бога, при якому він виступає як соціальний і моральний регулювальний принцип. У цьому сенсі, віра в нього виявляється необхідною, оскільки тільки вона, на думку Вольтера, здатна утримати людський рід від саморуйнування і взаємного знищення.
Давайте ж, брати мої, принаймні, подивимося, наскільки корисна така віра і наскільки ми зацікавлені в тому, щоб вона була відображена у всіх серцях. 
Заперечуючи середньовічний церковно-чернечий аскетизм в ім'я права людини на щастя, яке коріниться в розумному егоїзмі («Discours sur l'homme»), довгий час розділяючи оптимізм британської буржуазії XVIII століття, перетворити світ за своїм образом і подобою і стверджувала устами поета Поупа: «Whatever is, is right» («все що є — добре»), Вольтер після землетрусу в Лісабоні, що зруйнував третину міста, дещо знизив свій оптимізм, заявляючи в поемі про лісабонську катастрофу: «зараз не все добре, але все буде добре».
Невтомний і нещадний ворог церкви і клерикалів, яких він переслідував аргументами логіки і стрілами сарказму, письменник, чиє гасло було «écrasez l'infâme» («знищіть підлу», часто перекладають як «роздушіть гадину»), Вольтер нападав і на юдаїзм, і на християнство (наприклад, у «обіді у громадянина Буленвілье»), виявляючи втім свою повагу до особистості Христа (як в зазначеному творі, так і в трактаті «Бог і люди»), З метою антицерковної пропаганди Вольтер видав «Заповіт Жана Мельє», священика- соціаліста XVII століття, не щадив слів для розвінчання клерикалізму.
Борючись словом і ділом (заступництво за жертв релігійного фанатизму — Каласа та Сервета) проти панування і гніту релігійних забобонів та упереджень, проти клерикального бузувірства, Вольтер невпинно проповідував ідеї релігійної терпимості як у своїх публіцистичних памфлетах (Трактат про віротерпимість, 1763), так і в своїх художніх творах (образ Генріха IV, який покінчив з релігійною чварою католиків і протестантів; образ імператора у трагедії «Гебр»).
В 1722 році Вольтер пише антиклерикальну поему «За і проти». У цій поемі він доводить, що християнська релігія, що пропонує любити милосердного Бога, насправді малює Його жорстоким тираном, «Якого ми повинні ненавидіти». Тим самим Вольтер проголошує рішучий розрив з християнськими віруваннями:
Доктрину, яка чудово відповідала Вольтеровим поглядам на співвідношення між моральним і практичним, він знайшов у творах англійського філософа Джона Лока. Локк підтримував погляди лібералізму, вважаючи, що суспільна згода не повинна ставитися вище від природних прав особистості. З іншого боку ми вчимося з досвіду, усе, що виходить за його межі, є не більше ніж гіпотеза — область певного збігу між практикою та істиною. Із цієї доктрини Вольтер виводить основну думку своєї моралі: завдання людини взяти свою долю у власні руки, покращити умови свого існування, забезпечити себе, прикрасити життя науками, виробництвом, мистецтвами й хорошим наглядом за суспільством. Таким чином, громадське життя неможливе без угоди, в якій кожен знайшов би вигоду для себе. Хоча право й різне в різних країнах, принцип справедливості, який лежить в його основі, універсальний. Усі люди можуть його збагнути, перш за все тому, що всі люди більш-менш розумні, а ще й тому, що всі можуть зрозуміти те, що корисне для суспільства є корисним для кожного. Необхідність чеснот продиктована не тільки сентиментами, а й інтересами кожної особи. Роль моралі в тому, щоб навчити нас принципів такого нагляду й виробити у нас звичку поважати ці принципи.
Будучи прихильником сенсуалізму Локка, вчення якого він пропагував у своїх «філософських листах», Вольтер був разом з тим ворогом французької матеріалістичної філософії, зокрема барона Гольбаха, проти якого спрямовано його «Лист Меммій до Цицерона»; в питанні про дух Вольтер коливався між запереченням і затвердженням безсмертя душі, в питанні про свободу волі — в нерішучості переходив від індетермінізму до детермінізму . Найважливіші філософські статті Вольтер друкував у «Енциклопедії» і потім видав окремою книгою, спочатку під назвою «Кишеньковий філософський словник» (фр. Dictionnaire philosophique portatif, 1764). У цій праці Вольтер виявив себе як борець проти ідеалізму та релігії, спираючись на наукові досягнення свого часу. У численних статтях він дає яскраву і дотепну критику релігійних уявлень християнської церкви, релігійної моралі, викриває злочини, скоєні християнською церквою.
Вольтер як представник школи природного права визнає за кожним індивідом існування невідчужуваних природних прав: свободу, власність, безпеку, рівність.
Поряд з природними законами філософ виділяє позитивні закони, необхідність яких пояснює тим, що «люди злі». Позитивні закони покликані гарантувати природні права людини. Багато позитивних законів представлялися філософу несправедливими, такими, втілюють лише людське невігластво.
За соціальним поглядам Вольтер — прихильник нерівності. Суспільство має ділитися на «освічених і багатих» і на тих, хто, «нічого не маючи», «зобов'язаний на них працювати» або їх «бавити». Трудящим тому нема чого давати освіту: «якщо народ почне міркувати, все загинуло» (з листів Вольтера). Друкуючи «Заповіт» Мельє, Вольтер викинув усю його гостру критику приватної власності, вважаючи її «обурливою». Цим пояснюється і негативне ставлення Вольтера до Руссо, хоча в їхніх взаєминах був в наявності особистий елемент.
Переконаний і гарячий противник абсолютизму, він залишився до кінця життя монархістом, прихильником ідеї освіченого абсолютизму, монархії, що спирається на «освічену частину» суспільства, на «філософів». Освічений монарх — його політичний ідеал, який Вольтер втілив у ряді образів: в особі Генріха IV (у поемі «Генріада»), «чутливого» царя-філософа Тевкра (у трагедії «Закони Міноса»), який ставить своїм завданням «просвітити людей, пом'якшити звичаї своїх підданих, цивілізувати дику країну», і короля дон Педро (в однойменній трагедії), трагічно гине в боротьбі з анархічними феодалами в ім'я принципу, вираженого Тевкра в словах: « Королівство — велика сім'я з батьком на чолі. Хто має інше уявлення про монарха, той винен перед людством».
Вольтер, як і Руссо, іноді схилявся до захисту ідеї «первісного стану» в таких п'єсах, як «Скіфи» або «Закони Міноса», але його «первісне суспільство» (скіфів і сидонців) не має нічого спільного з намальованим Руссо раєм дрібних власників-хуторян, а втілює собою суспільство ворогів політичного деспотизму та релігійної нетерпимості.
У своїй сатиричній поемі «Орлеанська діва» він висміює лицарів і придворних, але в поемі «Битва при Фонтенуа» (1745) Вольтер славить старе французьке дворянство, в таких п'єсах, як «Право сеньйора» і особливо «Наніна», — малює із захопленням поміщиків ліберального ухилу, навіть готових брати шлюб із селянкою. Вольтер довго не міг примиритися з вторгненням на сцену осіб недворянського положення, «звичайних людей» (), бо це означало «знецінити трагедію» ().
Зв'язаний своїми політичними, релігійно-філософськими і соціальними поглядами ще досить міцно зі «старим порядком», Вольтер особливо своїми літературними симпатіями міцно вріс у аристократичне XVIII століття Людовика XIV, якому він присвятив свій найкращий історичний твір — «Siècle de Louis XIV».
Незадовго до своєї смерті, 7 квітня 1778, Вольтер вступив до паризької масонської ложі Великого сходу Франції — «Дев'ять сестер». При цьому в ложу його супроводжував Бенджамін Франклін (у той час — американський посол у Франції).
Вольтер вважав, що "«Україна завжди прагнула до свободи, але оточена Москвою, Туреччиною і Польщею, вона примушена була шукати собі протектора в одній з тих держав»"
У своєму «Філософському словнику» Вольтер писав:
Луї де Бональд писав:
Свої твори Вольтер був змушений видавати часто анонімно, відрікаючись від них, коли чутка оголошувала його автором, друкувати їх за кордоном, провозити до Франції контрабандою. У боротьбі проти старого порядку Вольтер міг, з іншого боку, спиратися на величезну впливову аудиторію як у Франції, так і за кордоном, починаючи від «освічених монархів» і до широких кадрів нової буржуазної інтелігенції, аж до Росії, якій він присвятив свою «Історію Петра» і частково «Карла XII», перебуваючи в листуванні з Катериною II і з Сумароковим, і де його ім'ям була охрещена, хоча і без достатніх підстав, громадська течія, відома під назвою «вольтеріанство».
Культ Вольтера досяг свого апогею у Франції в епоху Великої революції, і в 1792 році, під час представлення його трагедії «Смерть Цезаря», якобінці прикрасили голову його бюста червоним фригійських ковпаком. Якщо в XIX столітті в загальному цей культ пішов на спад, то ім'я і слава Вольтера завжди відроджувалися в епохи революцій: на рубежі XIX століття — в Італії, куди війська генерала Бонапарта принесли принцип декларації прав людини і громадянина, частково у Великій Британії, де борець проти Священного союзу, Байрон, прославив Вольтера в октавах «Чайльд-Гарольда», потім — напередодні березневої революції в Німеччині, де Гейне воскрешав його образ. На рубежі XX століття вольтерівська традиція в своєрідному переломленні ще раз спалахнула в «філософських» романах Анатоля Франса.
Серед християнських апологетів існує популярний анекдот про те, що після смерті Вольтера, в його будинку розташувалася штаб-квартира Біблійного товариства, а також друкарня і пересильний центр з поширення релігійної літератури
Одне з найбільш ранніх згадок про цю легенду знаходиться в книзі Сіднея Коллетт «Письма істини», вперше опублікованої у Великій Британії в 1905 році. Згідно Коллетт, Вольтер, який помер в 1778 році, передбачав, що через 100 років після його смерті християнство стане надбанням історії. Однак не минуло й чверті століття, як було засновано Британське та закордонне біблійне товариство (1804 рік). Друкарський верстат, на якому Вольтер друкував атеїстичну літературу, тепер використовувався для друку Біблії, а будинок, в якому він жив, був перетворений Біблійним товариством Женеви в книжковий склад, де зберігалася біблійна література.
Книга Коллетт витримала безліч перевидань у Великій Британії і була опублікована в США під назвою «Все про Біблію». Навіть якщо не вона є джерелом міфу, їй належить провідна роль в його розповсюдженні.
Схожі історії опубліковані в багатьох книгах і інтернет-сайтах. Найчастіше фігурують будинку в Женеві або Парижі, рідше — в Німеччині або Австрії. Біблійна організація зазвичай згадується як «Біблійне товариство Женеви» або «Британське та закордонне біблійне товариство». Термін між смертю Вольтера і купівлею будинку варіює від 20 до 100 років. Примітно, що в більшості джерел Вольтер характеризується як атеїст, тоді як він був деїстом. Ні в одній з публікацій немає посилань на джерела інформації.
Біблійні товариства Франції, Швейцарії та Великої Британії заперечують належність їм колишніх будинків Вольтера. Заперечує це і біограф Вольтера Теодор Бестерман:
Ймовірним джерелом непорозуміння послужило придбання в 1846 році Британським і закордонним біблійним товариством «Будинки Гібона» в Лозанні, названого в честь відомого історика і атеїста Едварда Гіббона. До 1859 року в цьому будинку знаходився пересильний центр з поширення релігійної літератури. Американське біблійне товариство (ABS) брало участь в цій покупці, надавши британським братам допомогу в розмірі 10 000 доларів Присвячена цій події мова члена ABS Вільяма Снодграсса міститься в щорічному звіті ABS 1849 року. Згадка Вольтера в цьому контексті, мабуть, послужила одним з джерел виникнення міфу:
Доля будинків, пов'язаних з ім'ям Вольтера була наступною… Особняк в Фернеї (Франція) зараз є музеєм і арт-центром. Особняк в Женеві (Швейцарія) служить штаб-квартирою Музею і інституту Вольтера. Обидва будинки в Лозанні, де жив Вольтер, в даний час знесені. У будинку на Рю де Вольтер 27 в Парижі, де Вольтер помер, зараз знаходиться ресторан «Вольтер».
У «будинку Гібона» в даний час знаходиться штаб-квартира «Асоціації банків Швейцарії» (Société де Banque Suisse).
У 1762 році Вольтер почав кампанію щодо скасування вироку протестанту Жану Калас, який був страчений за звинуваченням у вбивстві свого сина. У підсумку Жан Калас був визнаний невинним і були виправдані інші засуджені у цій справі. Французький історик Марьон Сіго стверджує, що Справа Каласа було використано Вольтером для прояву своєї ненависті до Церкви, і зовсім не для захисту прав страченого Каласа (виправданого через процедурні помилки): Marion Sigaut, Voltaire — Une imposture au service des puissants, Paris, Kontre-Kulture, 2014.
Фантастичні романи:
Філософські повісті:
Трагедії:
Сатиричні поеми:
П'єси:
Історичні твори:
Окремі епіграми й вірші Вольтера переклали Павло Грабовський, Христина Алчевська. Комедію «Наніна» 1885 — 96 було поставлено на сцені Харківського вільного театру. Українською мовою повість «Кандід» переклали Валер'ян Підмогильний (1927) та Микола Терещенко (1955). У 1932 році з'явилися «Вибрані твори» Вольтера де перекладачем українською виступила Людмила Івченко. У 1937 році вийшла поема «Орлеанська діва» у перекладі Максима Рильського. У 1920 році Кам'янець-Подільське видавництво «Дністер» збиралося видати український переклад роману Вольтера «Білий бик» (переклав М. Мухин), але невідомо чи після приходу більшовиків був цей роман справді виданий та якщо й був виданий то чи зберігся хоч один його примірник.

Георг Вільгельм Фрідріх Геґель (, 27 серпня 1770 — 14 листопада 1831) — німецький філософ 19 століття, який створив систематичну теорію діалектики. Її центральне поняття — розвиток — характеристика діяльності світового духу, його надрухи в царині чистої думки у висхідному ряду чимраз конкретніших категорій. Діалектика розглядалася також як протиставлення тези, антитези й синтезу, розв'язання суперечностей.
Геґель народився в родині фінансового чиновника. У віці семи років він пішов у Штутгартську гімназію, де виявив здібності до давніх мов та історії. 1788 року після закінчення гімназії Геґель пішов у Тюбінгенський теологічний інститут. Тут він потоваришував із Фрідріхом Вільгельмом Шеллінґом і поетом Фрідріхом Гельдерліном. У студентські роки Геґель захоплювався Французькою революцією. В ці роки він навіть посадив разом із Шеллінгом «дерево свободи». 1793 року Геґель одержує ступінь магістра філософії. Того самого року він завершує навчання в інституті, після чого працює домашнім учителем у Берні та Франкфурті. У цей період Геґель створює так звані, «теологічні роботи», опубліковані лише в 20 столітті — «Народна релігія та християнство», «Життя Ісуса», «Позитивність християнської релігії».
Одержавши спадок, Геґель зміг розпочати академічну кар'єру. З 1801 року він стає викладачем Єнського університету. Геґель співпрацює із Шеллінґом у виданні «Критичного філософського журналу». Того самого 1801 року він захищає дисертацію «Про орбіти планет». Геґель багато працює над створенням власної системи, пробуючи діаметрально різні підходи до її обґрунтування. 1807 року він публікує «Феноменологію духу», першу зі своїх значних робіт. Ряд яскравих образів «Феноменології» (частину рукопису якої Геґель дивом врятував при вторгненні французьких військ у Єну) — «діалектика раба і пана» як етюд про волю, що можлива тільки через рабство, концепція «нещасливої свідомості», а також могутньо заявлене вчення про історичність духу одразу привернули до себе увагу, й їх обговорювано й донині.
Залишивши Єну, Геґель (за допомогою свого друга Ф. І. Нітхаммера) влаштовується редактором «Бамберзької газети» в Баварії. Незважаючи на помірний характер публікацій, газету незабаром закривають з цензурних міркувань. З 1808 до 1816 років Геґель — директор гімназії в Нюрнберзі. 1811 року він одружується (крім того, що він мав дітей у шлюбі, був у нього й позашлюбний син), а незабаром публікує одну з центральних своїх праць — «Науку логіки» (у трьох книгах — 1812, 1813 і 1815 року).
1816 року Геґель повертається до університетського викладання. До 1818 він працює в Гайдельберзі, а з 1818 по 1831 — у Берліні. 1817 року Геґель видає перший варіант «Енциклопедії філософських наук», що складається з «Науки логіки» (так званої, «Малої логіки», на відміну від «Великої логіки» 1812 — 1815 років), «Філософії природи» і «Філософії духу» (за життя Геґеля «Енциклопедію» двічі перевидавано — у 1827 і 1833 роках). У Берліні Геґель стає «офіційним філософом», хоча й не в усьому поділяє політику прусської влади. Він публікує «Філософію права» (1820 рік, на титулі — 1821), веде активну лекційну діяльність, пише рецензії, готує нові видання своїх робіт. У нього з'являється безліч учнів.
У неділю 14 листопада 1831 року перед обідом йому раптом стало погано. Лікарі нічого не змогли вдіяти, і до вечора Геґеля не стало. Причиною назвали холеру. Дружина пережила його на 24 роки. Їй довелося опікуватися синами, які осиротіли ще підлітками. Смерть Геґеля підняла ціну на його книжки. Марія навіть попросила всіх, до кого писав покійний чоловік, повернути його листи. Це дозволило їй дати дітям добру освіту. Старший з них, Карл, став успішним істориком.
Геґель був дуже незвичайною людиною. Важко підбираючи слова при розмові на повсякденні теми, він цікаво розмірковував про складні речі. Міркуючи, він міг годинами стояти на місці, не звертаючи уваги на те, що відбувається. Через неуважність він міг не помітити черевиків, що залишилися в багнюці й гуляти далі босоніж. Заразом він був «душею компанії» і любив жіноче товариство. Міщанська скнарість поєднувалась у ньому з широтою душі, обережність — з авантюризмом. Геґелеві лекції збирали до двох сотень студентів. Професорів, про яких переказували безліч анекдотів, знали тоді ліпше за акторів. Хоча Геґель і читав лекції майже без папірця, слухати його все одно було важко. Більшість ходили не слухати філософа, а подивитися на нього. Дехто зі студентів одверто зізнавався професорові, що не розуміє, про що він говорить. Той у відповідь тільки саркастично посміхався, а одному з таких слухачів порадив поглибити знання географії, мов, і математики — настільки вважав своє вчення всеосяжним.
Одначе ніде його не буде «пошановано» так, як у Радянському Союзі. Мало не всі його твори дозволено до друку й їх вивчали в університетах СРСР. Одначе Геґель потрапив під гостре перо Карла Маркса. Той побачив у його творах «кінець німецької класичної філософії», а Володимир Ленін, читаючи в Геґеля пояснення Бога, на берегах книжки напише: "«Бога жалко! Сволочь идеалистическая!»". Приблизно такі самі коментарі лунатимуть у радянських вишах упродовж сімдесяти років. Доповнюватиме їх зауваження К. Маркса: "«[Геґель] — хороший засіб для отримання головного болю»".
Геґель створив систематичну теорію діалектики, центральними поняттями якої є теза, антитеза та синтез (у Геґеля ці поняття називаються по-іншому). Ключові поняття Геґелівської діалектики:
Геґель синтезує з суб'єктивного ідеалізму Фіхте (матеріальний світ є продуктом суб'єктивного духу) та об'єктивного ідеалізму Шеллінґа (суб'єктивний дух є продуктом матеріального світу, а матеріальний є за своєю суттю об'єктивним духом) абсолютний ідеалізм, де суб'єктивний та об'єктивний дух ідентичні та водночас неідентичні.
Такий вислів не відповідає аристотелевій логіці. Однак Геґель саме хотів створити діалектичну логіку, яка перевершує Аристотелеву. В радянській літературі геґелівська філософія помилково називалася об'єктивним ідеалізмом.
Весь світовий процес, згідно з Геґелем, є саморозвитком світового духа. Ідеалізм Геґеля є філософією становлення. Абсолютне — результат розвитку. Воно є, зрештою, тим, чим воно дійсно є. Завданням філософії — саморозвиток духу, споглядати, думаючи. При цьому не тільки філософ розпізнає світовий дух у своєму розвитку, але і світовий дух є тим, хто думає у філософі. Просування у філософії відбуваються через одкровення духу. Кожна філософія часу показує стан розвитку світового духу. Завданням філософів — обрамувати її час у думках. Зазначений процес розвитку та пізнання здійснюється на трьох ступенях розвитку, яким відповідають три філософські дисципліни:
Критика: Гегель перейшов межі, які окреслив Іммануїл Кант.
Історія — саморозвиток об'єктивного духу. В першу чергу, це політична історія, а не мистецтво, релігія чи філософія. Останні є допоміжними факторами, але не розвиваються самі по собі.
Сенс та цінність буття окремої людини полягає тільки в її підлеглості історичній силі, особливо державі. Світовий дух діє через окрему людину, часто проти цілей та спрямувань останньої. Існує «хитрість розуму», яка діє так, щоб окрема людина в кожній стадії розвитку робить історично правильне. Таким чином, великі історичні особистості — інструменти світового духу.
Індивіди, народи, епохи — необхідні стадії переходу у великому світо-історичному процесі. Світова історія не є дном радості. Періоди радості є тільки чистими листками в ній. Світова історія є кінцевим пунктом, який в нейтралізованому сенсі є водночас початком. Подорож духу порівнюється із подорожжю Одіссея, який повертається до свого вихідного пункту, але вже у зміненій формі.
Історія здійснила у визначений час історично необхідне та розумне. "«Все що є розумним, є реальним, все що є реальним, є розумним.»" Як зазначив Адорно: "«після Аушвіца це не може бути дійсним»". Коли Геґелю вказували на нерозумність та погане у світі, він казав, що ці речі не мають реальності, вони є тільки явищами. Отже, не мають реальності (для порівняння — вчення про зло у Платона).
Здійснення демократичних вимог мислилося Геґелем у вигляді компромісу зі становим ладом, у рамках конституційної монархії. Також Геґель визначає три фази розвитку свободи:
Всі твори Геґеля можна класифікувати відповідно до поділу в «Енциклопедії філософських наук»:
Твори, які не відносяться до системи і малі твори:


Молярний об'єм — об'єм, що його займає 1 моль речовини. 
де "V" - об'єм, n (v-стара позначка ню) - кількість речовини
Молярний об'єм ідеального газу (за нормальних умов (273,15 К, 101325 Па):
Молярний об'єм газів залежить від тиску й температури. Зв'язок між цими величинами задається рівнянням стану.
У системі СІ молярний об'єм виражається в метрах кубічних на моль (м/моль). У практичному використанні зручнішими одиницями є дециметри кубічні (літри) на моль (дм/моль) для газів та сантиметри кубічні на моль для рідин та твердих тіл (см/моль). 

Репкóр ("Rapcore") — музичний жанр, характерною рисою є реп із важким звучанням року. Першими представниками жанру були Run DMC, Public Enemy, Cypress Hill. Найбільшої популярності набув у середині/кінці 1990-их - на початку 2000-их років. Саме тоді з'явился такі визначні представники жанру, як Hed PE, Insolence, Downset.
Є одна окрема течія репкору — френчкор (Frenchcore).

Метилтеобромін
| зовнішній_вигляд = білі, призматичні кристали
Кофеїн — ксантиновий [[алкалоїд]], міститься в бобах [[кавове дерево|кавового дерева]], у листі [[чай|чаю]], [[Мате (напій)|мате]], ягодах [[гуарана|гуарани]], а також у невеликих кількостях у [[какао]] та горіхах [[кола]]; стимулятор [[центральна нервова система|центральної нервової системи]], компонент тонізуючих напоїв та лікарських засобів для полегшення дихання. У рослинах кофеїн відіграє роль природного [[пестицид|пестициду]], який паралізує та вбиває комах-паразитів.
Кофеїн — безбарвна з гірким смаком кристалічна речовина, за структурною будовою гетероциклічний 
[[алкалоїди|алкалоїд]] [[пурин|пуринового ряду]]. Вперше добутий з кавового екстракту в 1821 році. 
У природі кофеїн трапяється у різних концентраціях разом із іншими ксантиновими алкалоїдами [[теофілін|теофіліном]] і [[теобромін|теоброміном]], які є [[кардіостимулятор|кардіостимуляторами]]. Кофеїн може мати різний ефект залежно від його походження, що пояснюється в першу чергу різною концентрацією інших стимуляторів та швидкістю [[абсорбція|абсорбції]].
[[Файл:Coffee beans.jpg|180px|left|thumb|Кавові боби - найважливіше джерело кофеїну у світовому масштабі]]
[[Файл:Coffee beans1.jpg|180px|left|thumb|Кавові боби]]
Кофеїн — алкалоїд рослинного походження, міститься у деяких рослинах, найвідоміші з яких [[кавове дерево]], [[чай]], [[какао]]. [[Мате (напій)|Мате]] та [[гуарана]] як джерела кофеїну використовуються рідше, в основному для приготування чаю і, останнім часом, енергетичних напоїв. Альтернативні назви кофеїну — матеїн і гуаранін — походять від назв цих двох рослин відповідно.
Головним джерелом кофеїну є кавові боби (насіння кавового дерева), з яких готують [[кава|каву]]. Вміст кофеїну в каві може бути дуже різним залежно від сорту кавових бобів і методу приготування, але в середньому одна порція кави (30 мл) містить від 40 мг кофеїну для [[еспресо]] з арабіки до 100 мг для міцної кави. Загалом, добре просмажена кава містить менше кофеїну, ніж слабо просмажена. Сорт кави [[Арабіка]] зазвичай містить менше кофеїну, ніж сорт [[Робуста]]. У каві також міститься невелика кількість [[теофілін|теофіліну]] і немає зовсім [[теобромін|теоброміну]].
У багатьох культурах використовують як джерело кофеїну [[чай]]. Чай зазвичай містить приблизно вдвічі менше кофеїну ніж кава, залежно від міцності напою. Деякі сорти чаю, наприклад [[чорний чай|чорний]], містять трохи більше кофеїну, ніж інші сорти. У чаї також міститься невелика кількість [[Теобромін|теоброміну]] і дещо більше [[Теофілін|теофіліну]], ніж у каві.
Кофеїн також є інгредієнтом [[Безалкогольні напої|безалкогольних напоїв]] таких, як [[кола]], що виготовляється із горіхів кола. Безалкогольні напої зазвичай містять від 10 до 50 мг кофеїну на порцію. На відміну від них, енергетичні напої містять близько 80 мг кофеїну на порцію. [[Гуарана]], основний складник енергетичних напоїв, має високий вміст кофеїну та низький теоброміну і теофіліну.
[[Шоколад]], який виготовляють з какао, є слабким стимулятором, переважно завдяки вмісту в ньому теоброміну і теофіліну, хоча він також містить невелику кількість кофеїну. Однак вміст цих речовин у шоколаді надто малий для ефекту, який можна порівняти із дією кави на організм людини. Плитка молочного шоколаду вагою 28 г містить приблизно стільки кофеїну, скільки чашка декофеїнізованої кави.
Кофеїн також продають як медикамент у вигляді [[таблетки|таблеток]].
[[Файл:Caffeinated spiderwebs.jpg|200px|right|thumb|Кофеїн має виразний вплив на павуків: контрольна сітка вгорі та сітка, що була сплетена під дією кофеїну (нижня)]]
Кофеїн є [[стимулятор]]ом [[центральна нервова система|центральної нервової системи]] (ЦНС). Дослідження свідчать, що кофеїн підсилює процеси збудження в корі головного [[мозок|мозку]], у відповідних дозах він підсилює позитивні умовні [[рефлекс|рефлекси]] і підвищує рухову активність. Стимулююча дія підвищує розумову та фізичну працездатність, зменшує втому та сонливість. Великі дози, щоправда, можуть призводити до виснаження нервових клітин. У дозуванні кофеїну треба враховувати індивідуальні особливості нервової системи. Кофеїн послаблює дію снодійних і наркотичних речовин, підвищує рефлекторну збудливість [[спинний мозок|спинного мозку]]. Серцева діяльність під дією кофеїну посилюється, серцеві скорочення стають більш інтенсивними та частішими. У колаптоїдних і [[шок|шокових]] станах [[артеріальний тиск]] під дією кофеїну підвищується, однак у разі нормального артеріального тиску суттєвих змін не відбувається, оскільки водночас зі збудженням судинного центру і [[серце|серця]] розширюються також судини скелетних м’язів та інших органів тіла (мозку, серця, нирок) (щоправда судини органів черевної порожнини звужуються).
Під дією кофеїну підсилюється секреторна діяльність [[шлунок|шлунку]].
Кофеїн застосовують у випадку отруєння [[наркотик|наркотиками]].
Якщо кофеїн є відносно безпечним для людей, то для деяких тварин ця речовина значно токсичніша — собак, коней, папуг — внаслідок набагато слабшої здатності до [[метаболізм|метаболізму]] кофеїну.
[[Файл:Caffeine metabolites.svg|thumb|left|300px|Метаболізм кофеїну у печінці людини: утворюються [[параксантин]] (84%), [[теобромін]] (12%) і [[теофілін]] (4%)]]Кофеїн повністю всмоктується в шлунку та тонкій кишці через 45 хвилин після вживання. Період напів-виведення кофеїну з організму становить від 3,5 до 6 годин. Кофеїн легко розповсюджується в організмі. Тривале вживання спричиняє [[Звикання (фармакологія)|звикання]]. У разі відмови від постійного вживання організм стає надчутливим до [[аденозин|аденозину]], що спричиняє раптове підвищення [[Кров'яний тиск|кров’яного тиску]].
Кофеїн розкладається у печінці на три диметилксантинові речовини, кожна з яких має свій вплив на організм:
Кожна з цих речовин далі розкладається і виводиться з організму разом із сечею.
Молекула кофеїну структурно подібна до молекули [[аденозин|аденозину]] і може зв’язуватися зі специфічними аденозиновими [[рецептор|рецепторами]] мозку. Аденозин зменшує процеси збудження в мозку, відповідно заміщення його кофеїном здійснює стимулюючий ефект. У випадку тривалого вживання кофеїну можливе утворення в клітинах мозку нових аденозинових рецепторів, внаслідок чого дія кофеїну послаблюється. Водночас, у разі раптового припинення вживання кофеїну аденозин займає всі доступні рецептори, що може спричинити підсилення гальмування з явищами втоми, сонливості, нудоти, депресії тощо. Ці симптоми проявляються через 12-24 години після припинення вживання кофеїну і можуть тривати від одного до п’яти днів. У такому випадку [[анальгетик|анальгетики]], наприклад, [[аспірин]], можуть полегшувати головний біль, так само як невеликі дози кофеїну.
Мінімальна смертельна доза кофеїну становить 3200 мг із введенням прямо у кров. [[LD50|LD]] для кофеїну встановлено на рівні 13-19 г перорально для середньої дорослої людини. LD для кофеїну залежить від ваги та індивідуальної чутливості і становить 150—200 мг на 1 кг маси тіла, що відповідає приблизно 140—180 чашкам кави для дорослої людини протягом відрізка часу, що залежить від періоду напіввиведення кофеїну з організму. Період напіввиведення становить від 3,5 до 10 годин, для дорослих людей — в середньому 5 годин. [[Контрацептив|Контрацептиви]] збільшують цей період до близько 12 годин; для жінок понад 3 місяців [[вагітність|вагітності]] він становить 10-18 годин. У дітей період напіввиведення кофеїну з організму зазвичай більший, ніж у дорослих. Хоча досягти смертельної дози кофеїну кавою практично неможливо, все ж траплялися випадки смерті через умисне передозування таблетками кофеїну.
Передозування кофеїном призводить до кофеїнової інтоксикації, або [[отруєння]] кофеїном. Симптоми отруєння як психологічні, так і фізіологічні: неспокій, нервовість, збудливість, безсоння, діурез, посмикування м'язів, непослідовні думки і мова, [[параноя]], [[Аритмії серця|аритмія серця]], [[тахікардія]], підвищений кров'яний тиск, частий пульс. У виняткових випадках спостерігається манія, [[депресія]], дезорієнтація, [[Галюцинація|галюцинації]], [[психоз]]и.
{{кава}}
[[Категорія:Пурини]]
[[Категорія:Алкалоїди]]

Органічні нітрогеновмісні сполуки рослинного походження, які також є продуктом життєдіяльності грибів та деяких нижчих тварин (молюсків, жаб). Свою назву, котра перекладається як «подібні до лугів», сполуки отримали через лужну реакцію водних розчинів перших ізольованих представників. Майже всі алкалоїди мають високу біологічну активність, що обумовлено їхньою захисною функцією в рослинах.

Алкало́їди — складні органічні азотовмісні сполуки лужної реакції переважно рослинного походження, також є продуктом життєдіяльності грибів та деяких нижчих тварин (молюски, жаби). Назву — перекладається як «подібні до лугів» — отримали через лужну реакцію водних розчинів перших ізольованих представників. Майже всі алкалоїди мають високу біологічну активність, що обумовлено їхньою захисною функцією в рослинах. Це нелеткі, гіркі на смак, фізіологічно і фармакологічно дуже активні, часом отруйні або діють як наркотики. До них також належать схожі за будовою сполуки, що не мають лужних властивостей, наприклад, кофеїн (кава, чай), теобромін (кава), ефедрин. При реакції з кислотами утворюють солі. Більшість алкалоїдів у чистому вигляді — кристали, а деякі — рідини.
Відомо понад 5000 різноманітних алкалоїдів.
Найбільш прийнятна класифікація алкалоїдів базується на будові вуглецево-азотного скелета молекули, наприклад: ізохінолінові А., тропанові, індольні, хінолінові, пуринові, імідазольні, піридинові, піперидинові, хінолінові, піролідинові.
З точки зору біосинтезу алкалоїди розподіляють на 3 групи:
Алкалоїди — це складні гетероциклічні сполуки, за допомогою яких відбувається перетворення і збереження азоту в рослинах (їх називають також азотовмісними сполуками). Вміст їх в рослинах невеликий (від 1—2 % до тисячної долі відсотка). Кількість алкалоїдів та їхній склад неоднакові не тільки в різних видах рослин, а й у різних частинах однієї рослини. Найбільше їх у плодах, листі та корінні рослин — від слідів до 2—3, дуже рідко (лише у корі хінного дерева) вміст алкалоїдів може досягати 10—15 %. Вміст алкалоїдів залежить від пори року та природних умов місцевості (складу ґрунту, вологості, клімату і т. ін.). Зазвичай, в рослині міститься не один, а кілька подібних за хімічною будовою алкалоїдів. Іноді понад 20. У рослинах алкалоїди перебувають у сполуках солей численних органічних (винної, лимонної, яблучної, мурашиної, цитринової, щавлевої, малонової, бурштинової, молочної, оцтової та ін.), іноді неорганічних кислот (сірчаної, фосфорної). Солі алкалоїдів добре розчиняються у воді (у вільному стані алкалоїди, зазвичай, не розчинні у воді).
Найбільше алкалоїдів у рослинах таких родин: макових, пасльонових, жовтецевих, метеликових.
Найвідоміші алкалоїди, що застосовуються у медицині, є в таких рослинах: у головках маку снотворного — морфін, у беладонні лікарській — атропін, у тютюнових листках — нікотин, у листках чаю китайського і зернах кави — кофеїн. Ринкова ціна хірально чистого Ксестоспонджину С — алкалоїду, вперше знайденого в тканинах австралійської губки "Xestospongia exigua", а потім і в інших губках роду "Xestospongia", становить близько 18 мільйонів доларів США за грам..
Ліки, виготовлені з алкалоїдних рослин, мають складну і багатогранну дію на живий організм. Вони активізують поділ клітин, підвищують артеріальний тиск, посилюють загальний обмін речовин, поліпшують секрецію травних залоз.
У медицині знайшли застосування такі алкалоїдні рослини, як чай, барбарис звичайний, чистотіл звичайний, головатень, маткові ріжки та ін..
Наприклад, алкалоїд хелідонін, який є в чистотілі звичайному, розслаблює гладенькі м'язи кровоносних судин, знижуючи артеріальний тиск. Інші алкалоїди чистотілу — гомохелідонін і метоксихелідонін — впливають на обмін речовин та поділ клітин, завдяки чому перешкоджають росту й розвитку пухлин, тобто є антимітозними засобами.
Алкалоїд тирамін, виділений з омели білої і грициків, викликає звуження судин і підвищення артеріального тиску.
Атропін, екстрагований з дурману звичайного, блекоти чи беладонни, вибірково блокує М-холінорецептори. Після вживання атропіновмісних рослин зменшується секреція залоз травного апарату, розширюються зіниці очей, пульс прискорюється, знижується тонус гладеньких м'язів. Перебільшення допустимої дози атропіну може спричинити гостре отруєння: різке рухове збудження («лізе на стіни, мов блекоти об'ївся»), надмірне розширення зіниць, тахікардія, сухість шкіри і слизових оболонок.

Ма́те — також відоме як парагвайський чай — сухе листя вічнозеленої кущової рослини падуб парагвайський ( — «єрба-мате», "Illex paraguariensis"), що з прадавніх часів використовується південноамериканськими індіанцями для заварювання однойменного тонізуючого напою. Зараз напій дуже популярний на великій частині континенту, зокрема в Бразилії, Уругваї, Парагваї, Аргентині, Болівії і Чилі. Для приготування використовують особливу чашку (калабас), що виготовляється з місцевого тикви (лагенарії), п'ють напій через особливу трубочку, яку називають — "bombilla" — «бомбійя» (стандартна іспанська (кастильський діалект)) або «бомбіжя» (аргентинський діалект іспанської); чинна транслітерація на українську мову — «бомбілья» (традиційно іспанська мова мала піднебінний, латеральний звук /ʎ/ — "«ль»", що зберігся лиш в деяких регіонах Іспанії і кількох країнах Латинської Америки). Мате відомий високими цілющими властивостями та містить велику кількість кофеїну.
Чай мате п'ють без цукру. Напій має бути гіркий. Має специфічний аромат. Смак нагадує міцний зелений чай.





Категорія посилається на Рослини як синонім терміну Зелені рослини, назви одного з царств еукаріотів, що включає як наземні рослини, так і зелені водорості.




Пу́блій Ові́дій Назо́н (), або Овідій ( 20 березня 43 до н. е. , Сульмона, сучасна Італія — 17, Томіс, сучасна Констанца, Румунія) — останній з поетів «золотої доби» римської літератури, твори якого мали суттєвий вплив на пізнішу європейську середньовічну літературу та по наш час.
Згідно з автобіографічним твором "«Скорботні елегії»", Овідій народився в забезпеченій провінційній сім'ї вершницького стану. Із братом Луцієм, який був на рік старший, спочатку навчався в граматичній школі в Римі, а потім отримав звичайну для того часу риторичну освіту. Виявивши непересічні здібності до риторики, займався політикою: був одним з нижчих міських урядників у колегії тріумвірів, — а опісля членом судової колегії децимвірів. Проте потяг до віршування узяв верх: став членом гуртка Марка Валерія Мессали, мав нагоду зустрітися з Вергілієм на декламуванні Горацієм його віршів, підтримував дружні зв'язки з Секстом Проперцієм й Тібуллом. Освіту завершив у Афінах, після чого здійснив подорож східним Середземномор'ям з поетом Емілієм Макром, а потім до повернення в Рим побував на Сицилії.
У грудні 8 року н. е. імператор Октавіан Август несподівано заслав поета у Томи — грецьку колонію біля гирла Дунаю (нині сучасне місто Констанца на території Румунії). Причинами для вигнання були «образа та помилка»: «образою» стала поема "«Мистецтво кохання»", яка з'явилась вісьмома роками раніше, що сам поет підкреслював неодноразово — вихід поеми випадково збігся зі скандалом, пов'язаним з подружньою невірністю дочки імператора Юлії. Проте натяк Овідія, в чому полягала «помилка», залишився нерозгаданим. Був якийсь безпосередній привід, щось «ненароком побачене», можливо, якийсь факт, що компрометував Августа або його сім'ю. Дослідники вважають, що Овідій був довіреною особою в любовному зв'язку Юлії, інші — що він був утаємничений в династичні інтриги, з метою позбавити Тиберія, сина імператриці Лівії від попереднього шлюбу, прав спадкоємця.
Коли це сталося, Овідій перебував на острові Ельба. Невідомо, чи відбувався якийсь суд, можливо, таємний. Проте майно поета не конфісковано і його третя дружина Фабія, рідня імператора, залишилась у Римі, щоб домогтися помилування. Перед від'їздом вигнанець спалює "«Метаморфози»", хоча саме цей твір поет вважав запорукою свого безсмертя, своїм пам'ятником; на щастя, друзі зберегли копії твору. На засланні лише віра у відданість дружини та сподівання на милість імператора слугували Овідію єдиною втіхою. Після смерті Августа у 14 н. е., з'явилась надія на швидке звільнення, проте у Тиберія, до якого поет звертався через його племінника Германіка, розуміння не знайшов через суперечку між Тиберієм та Германіком. Під кінець життя Овідій, вочевидь, змирився з долею.
Овідій виховувався в атмосфері імперії Октавіана Августа, коли по закінченню громадянських воєн надзвичайно зросла заможність італійських землевласників. Поет відобразив у своїй творчості ідеологію вершницького стану, що досяг в той час свого найвищого економічного розвитку. Соціальна та філософська проблематика, характерна для попереднього літературного покоління (Вергілій, Горацій), Овідієві чужа. В його творчості переважають еротичні теми, в яких головним є не глибокі почуття, а дотепна іронічна гра традиційними літературними мотивами, з постійними переспівами як попередників, так і самого себе. Твори Овідія відрізняються віртуозною легкістю і гнучкістю стилю, яким він володів досконало.
Блискучій поетичний дебют Овідія ("«Любовні елегії»") пов'язаний з еротичною елегією, поширеним жанром в його час. В цьому жанрі відбилися настрої середніх верств суспільства, які поринали від суспільної діяльності в сферу особистого життя. Поет згадує своїх попередників — Корнелія Галла, Альбія Тібулла та Секста Проперція; однак він не був лише наслідувачем, свої елегії він складає в цілком іншій тональності, грайливого, часом легковажного трактування теми кохання. Публічні декламації "«Любовних елегій»" відразу принесли їх авторові загальне визнання.
Першими літературними дослідами Овідія, за винятком тих, які він, за його власними словами, віддавав вогню «для виправлення», були "«Героїди»" (Heroides) і любовні елегії. Яскравість поетичного обдарування Овідія втілюється і в "«Героїдах»", але найбільшу увагу римського суспільства він звернув на себе любовними елегіями, що вийшли, під заголовком "«Amores»", спочатку в п'яти книгах, але згодом, по виключенню багатьох творів самим поетом, що склали три дійшли до нас книги з 49 віршів. Ці любовні елегії, зміст яких в тій чи іншій мірі, можливо, ґрунтується на любовних пригодах, пережитих поетом особисто, пов'язані з вигаданим ім'ям його подруги, Корінни, яке і прогриміло на весь Рим, як про це заявляє сам поет (totam cantata per Urbem Corinna).
У цій досить поширеній в римській літературі формі, що вже мала своїх класиків, Овідію вдалося проявити у повній силі яскраве обдарування. Вона одразу зробила його ім'я гучним і популярним. Закінчуючи останню з цих елегій, він зображає себе настільки ж прославленим своїм народом пелігнів, скільки Мантуя зобов'язана своєю славою Віргілію, а Верона — Катуллу. Безперечно, поетичного обдарування, вільного, невимушеного, із блискучою дотепністю і влучністю виразу, в цих елегіях дуже багато, як багато точних життєвих спостережень, уваги до деталей та версифікаторського таланту, для якого, мабуть, не існувало ніяких метричних труднощів. Попри це велика частина творчого шляху Овідія лежала попереду.
Заслання на береги Чорного моря дало привід до написання цілого ряду творів, викликаних виключно новим положенням поета. Засвідчуючи невичерпну силу таланту Овідія, вони носять зовсім інший колорит і представляють нам Овідія зовсім в іншому настрої, ніж до того, як його спіткала його катастрофа. Найближчим результатом цієї катастрофи були його "«Скорботні Елегії»" або просто "«Скорботи» (Tristia)", які він почав писати ще в дорозі і продовжував писати на місці заслання протягом трьох років, зображуючи своє сумне положення, скаржачись на долю і намагаючись схилити Августа до помилування. Елегії, що цілком відповідають своєму заголовку, вийшли в п'яти книгах і звернені в основному до дружини, деякі — до дочки і друзів, а одна з них, найбільша, складова другої книгу — до Августа. Ця остання книга дуже цікава не тільки ставленням, в яке поет ставить себе до особистості імператора, виставляючи його велич і подвиги і принижено просячи прощення своїм гріхам, але й заявляє, що його звичаї зовсім не так погані, як про це можна думати, судячи зі змісту його віршів: навпаки, життя його цнотливе, а пустотлива тільки його муза (таку заяву згодом робив і Марціал, на виправдання змісту багатьох своїх епіграм). У цій же елегії приводиться цілий ряд поетів грецьких і римських, на яких хтивий зміст їхніх віршів не може накликати ніякої кари; вказується також на римські мімічні вистави, крайня непристойність яких дійсно служила школою розпусти для всієї маси населення.
За "«Скорботними елегіями»" були написані "«Понтійські листи» (Ex Ponto)", у чотирьох книгах. Зміст цих адресованих Альбіновану та іншим особам листів по суті той самий, що і в елегій, з тією тільки різницею, що в порівнянні з останніми, "«Листи»" виявляють помітне падіння таланту поета. Це відчувалося і самим Овідієм, який відверто зізнається, що перечитуючи, він соромиться написаного і пояснює слабкість своїх віршів тим, що муза не хоче йти до грубих гетів; виправляти ж написане — додає він — у нього не вистачає сил, тому що для його хворої душі важко всяке напруження. Цитата з Листів часто використовується авторами як прохання до читача про поблажливість. Тяжкість положення відбилася, очевидно, на свободі духу поета; постійний гніт несприятливої ​​обстановки все більш і більш засмучував політ його фантазії. Звідси втомлива монотонність, яка в поєднанні з мінорним тоном складає в зрештою тяжке враження — враження загибелі першорядного таланту, поставленого в жалюгідні й неприродні умови і втрачає свою могутність навіть у мові і віршуванні. Однак, з берегів Чорного моря прийшли в Рим два твори Овідія, що свідчать про те, що таланту Овідія були під силу і предмети, обробка яких вимагала тривалого і серйозного вивчення.
Не менший резонанс викликав і наступний твір поета, про написання якого він сповіщав своїм читачам ще у 18-й елегії II книги і яке в рукописах і виданнях Овідія носить назву "«Ars amatoria» («Любовна наука», «Наука кохання», «Мистецтво кохання»)", а у творах самого поета — просто "«Ars»". Це дидактична поема у трьох книгах, написана, як майже всі твори Овідія, елегійним розміром і містить у собі настанови, спочатку для чоловіків, якими засобами можна купувати і зберігати за собою жіночу любов (1 і 2 книги), а потім для жінок, як вони можуть привертати до себе чоловіків і зберігати їх прихильність.
Твір цей відрізняється в інших випадках відомою нескромністю змісту, яку автор змушений був виправдовувати перед офіційною мораллю тим приводом, що писав свої настанови для вільновідпущениць, які жили в Римі, та іноземок, на яких вимоги про суворість поведінки не поширювалися (Trist., II, 303). В літературному відношенні "«Наука кохання»" чудово розкриває повну зрілість таланту і руку майстра, яка вміє обробити кожну деталь і не втомлюється малювати одну картину за одною, з блиском, твердістю і самовладанням. Написано цей твір близько 2—1 років до н. е., коли поетові було 41—42 роки від народження.
Одночасно з "«Наукою любові»" з'явився твір Овідія, який належить до того самого розряду і від якого до нас дійшов лише уривок в 100 віршів. У виданнях він носить заголовок «Medicamina faciei». На цей твір, як на готове, вказує жінкам Овідій у III книзі «Науки кохання» (ст. 205), називаючи його "«Medicamina formae» («Засоби для краси»)" і додаючи, що він хоч і невеликий за обсягом, але великий за старанням, яким написано (parvus, sed cura grande, libellus, opus). У збеженому уривку розглядаються засоби, пов'язані з доглядом за обличчям. Незабаром після "«Науки кохання»" Овідій видав "«Ліки від кохання» («Remedia amoris»)" — поему в одній книзі, де він, не відмовляючись і на майбутній час від своєї служби Амуру, хоче полегшити становище тих, кому любов в тягар і які бажали б від неї позбутися. У напрямку, якого Овідій досі тримався, далі йому йти було нікуди, і він став шукати інші сюжети. Ми бачимо його незабаром за розробкою міфологічних і релігійних переказів, результатом якої були два його капітальних твори: "«Метаморфози»" і "«Фасти»".
Несподівано елегії отримали політичну забарвленність, коли поет полемізував проти тенденцій Октавіана Авґуста законодавчим шляхом відновити суворість сімейних звичаїв. Нову форму для варіації елегії поет створює в збірці «Героїди», де у вигляді скаржень міфічних героїнь на своїх коханців та чоловіків, з якими вони були в розлуці, майстерно розкривається психологія окремих героїнь. Овідій бере матеріал з трагедій Евріпіда та творів еліністичної літератури й мистецтва, проте міфологічні образи модернізує, зберігаючи лише традиційні імена та ситуації.
Присвятивши любовній елегії майже десять років, Овідій викінчує три книги дидактичної поеми «Наука кохання», що містить практичні поради для закоханих, й «Засоби від кохання». Елегії написані в іронічно-повчальному тоні у витонченій риторичній техніці своєю композицією пародіюють наукові трактати. Поет не приховував свого зверхнього ставлення до офіційного прославляння стародавніх чеснот. Суто практичним твором «Про косметику», Овідій підвів підсумок своїй діяльності як поета любові і звернувся до серйозніших тем.
Овідій береться до здійснення справді величезного задуму: розпочинає поему «Фасти», де, йдучи за календарем, від свята до свята, хоче описати сотні міфів та історичних подій, пов'язаних з історією Риму. Цей твір набував державної ваги, тому що імператор Октавіан Авґуст дбав про відновлення храмів та релігійних свят, відчуваючи себе послідовником Юлія Цезаря. Овідій виступає в ролі охоронця державної ідеології. Одночасно з «Фастами», що мали включати дванадцять книг поет створює ще обширніший епічний твір — поему «Метаморфози», в якій у вигляді зв'язної поеми на матеріалі міфів про різноманітні перевтілення автор задумав пояснити все, що відбувається в мінливому світі природи. В цьому творі Овідій розгортає понад двісті сказань про чудесні метаморфози, починаючи від створення світу як першого «перетворення» хаосу на космос і закінчуючи офіційним міфом про перетворення Юлія Цезаря на зірку.
Через зіслання «Метаморфози» залишились не відшліфованими остаточно, а «Фасти» були завершені тільки наполовину. Сумна метаморфоза спіткала самого поета, на зісланні творчість носила переважно ліричний характер. П'ять книг твору «Скорботні елегії» та чотири книги «Послань з Понту» містять переважно нарікання на долю вигнанця; «Ібіс» — гнівна відповідь проти якогось недоброзичливця; дидактична поема «Наука рибальства», що залишилась незавершеною.
З творів Овідія, що не дійшли до нас, в античності високо цінувалася трагедія «Медея», де розкривається постать непогамовної в своїх пристрастях жінки. Популярність Овідія в античності та в середні віки була величезною. «Метаморфози» сприймалися як язичницька Біблія, що підлягала алегоричному тлумаченню. Для світської поезії Овідій був вчителем любові, а навколо життя складалися легенди. Епоха Відродження принесла з собою численні новелістичні переробки овідієвих міфів, а в XVII–XVIII ст. ці міфи слугували невичерпним джерелом оперних та балетних тем. Цитуваннями з Овідія підкріплювали свої настанови автори поетик, читаних в Києво-Могилянській академії. В цьому середовищі (свідоцтва Б. Коннора, Шерера) вважалося, що могила Овідія знаходиться десь на території України, і це переконання дожило до доби Просвітництва. Овідія наслідував Г. Сковорода («Похвала астрономії»)
В XIX ст. образ поета-вигнанця звертав увагу О. Пушкіна, захоплено відгукувався про нього Т. Шевченко, називаючи «найдосконалішим творінням всемогутнього творця вселенної».
Хоча збереглися ці два твори, але до нас не дійшла трагедія Овідія, під заголовком "«Медея»", яка хоч і була твором юності поета, але вважалася в римській літературі одним з найкращих зразків цього літературного виду. На ній із задоволенням зупиняється Квінтіліан (X, 1, 98), про неї згадує і Тацит у «Розмові про ораторів» (гл. 12). Не дійшло до нас і ще декількох творів, написаних частиною в Римі, частиною в Томах і в числі останніх — панегірик Августу, писаний гетською мовою, про що сповіщає в одному зі своїх "«Понтійських листів»" (IV, 13, 19 і сл.) Сам Овідій, все ще не втрачаючи надії на полегшення своєї долі, якщо не на повне помилування. Однак цим надіям збутися не судилося. Не тільки Август, але і Тиберій, до якого він також звертався з благаннями, не повернув його із заслання: нещасний поет помер у Томах в 17 році і був похований на околицях міста.
(Дати досить приблизні)
У журналі «Зоря» (Львів, 1880-97) було опубліковано декілька перекладів з «Метаморфоз»; перекл. Олена Пчілка та О. Маковей. Д. Николишин у 1920-х роках виконав переклад першої пісні шумковим віршем, в якому твір набував української народної форми, що посилювалося переробленням імен (напр. «батько Сатурненко», «Дафна Пенеївна» тощо). Суттєвим кроком стали переклади елегій Миколи Зерова, гекзаметр під рукою майстра став могутнім виражальним засобом, а не лише монотонним поєднанням дактилів. Окремі уривки з «Метаморфоз» переклала Ю. Кузьма. Повний і довершений переклад «Метаморфоз» належить А. Содоморі. Також А. Содомора переклав повністю «Любовні елегії», «Мистецтво кохання» та «Скорботні елегії».
Овідій був останній з відомих поетів Августової доби, зі смертю якого закінчилося золоте століття римської поезії. Зловживання талантом в період його найбільшого розвитку позбавило його права стояти поряд з Вергілієм і Горацієм, але ключем била в ньому поетичне обдарування і віртуозність його віршової техніки робили його улюбленцем не тільки між сучасниками, але і за весь час Римської імперії. Безперечно, Овідію як поету має бути відведено одне з чільних місць в римській літературі. Його "«Метаморфози»" і "«Фасти»" досі читаються в школах, як твір зразковий з мови і віршування латинського письменника.
На честь Овідія названий кратер на Меркурії і селище міського типу в Одеській області — Овідіополь.






Бори́с Тен (справжнє ім'я і прізвище Мико́ла Васи́льович Хомиче́вський, 9 грудня 1897, с. Дермань — 12 березня 1983, Житомир) — поет і перекладач; колишній священик Української автокефальної православної церкви. Член Спілки письменників України (1957). Лауреат премії імені Максима Рильського за досягнення в галузі художнього перекладу (1979), заслужений діяч польської культури (1977). За переклади з Ю. Словацького, А. Міцкевича, Є. Жулавського дістав нагороду Міністерства культури і мистецтва Польщі. Літературний псевдонім походить від стародавньої грецької назви річки Дніпро — Борисфен (Бористен).
Народився 9 грудня 1897 року в селі Дермань (Здолбунівський район, Рівненської області), в родині священика о. Василя Хомичевського та вчительки парафіяльної школи Віри Іваницької. Він був їхньою шостою дитиною.
Навчався у Дерманській школі, Клеванському духовному училищі, Волинській духовній семінарії, закінчив Волинський інститут народної освіти (нині Житомирський державний університет).
1921 року був висвячений в сан священика митрополитом Василем (Липківським). Завдяки його освітній і культурно-релігійній праці на Житомирщині постав цілий ряд парафій Української автокефальної православної церкви.
1922 року архієпископом Степаном Орликом висвячений у сан ієрея (згодом стане протоієреєм) УАПЦ. Мав великі музичні здібності та чудовий голос, він був добрим проповідником та мав глибокі теологічні знання.
Друкувати поезії почав з 1923 у журналі «Червоний шлях», але працював переважно в галузі перекладу з античних і нових мов.
Упродовж 1924—1926 років — настоятель Київського Софійського собору, у 1928 році — настоятель храму Петра і Павла на Подолі.
Був другим заступником голови президії Всеукраїнської православної церковної ради, співробітником редакції друкованого органу церкви — щомісячного журналу УАПЦ «Церква і життя» (дозвіл на друк виданий 15 січня 1927 року Народним комісаріатом освіти УСРР; голова редколегії — митрополит Василь (Липківський); надруковано сім чисел журналу), автором багатьох композицій церковного співу.
Разом з іншими священиками та митрополитом Василем (Липківським) підписав відозву, вислану ВПЦР 14 листопада 1924 року до єпископів, священиків та вірних, в якій засуджувався розбрат у церкві. Його несла діяльність інспірованої московською владою Діяльної Церкви Христової Михайла Мороза — агента Державного політичного управління, який тривалий час очолював найвищий церковний орган, був головою ВПЦР, а після відходу з УАПЦ видавав свою церкву за спадкоємницю УАПЦ.
7 серпня 1929 року заарештований. 4 лютого 1930 року засуджений на десять років ув'язнення у виправно-трудових таборах. Покарання відбував на Далекому Сході (передовсім у Владивостоці). Врятували Миколу Хомичевського у засланні спів, музика та знання чужоземних мов. В концтаборі йому дозволили створити хор із в'язнів. 8 червня 1931 року одружився з Аполлінарією (Норою) Ковальчук (втративши таким чином право на священнослужіння). 2 квітня 1933 року народився син Василько (саме таке ім'я йому дали, а не Василь). Звільнений 1 вересня 1936 року — управлінням таборів у Владивостоці видана довідка про дострокове звільнення за заліком робочих днів.
З 3 грудня 1936 року — завідувач літературної частини Третього київського пересувного театру, у 1937–1941 роках — методист Будинку народної творчості у Калініні в Росії, бо в Україні був «небажаним». З 1938 року заочно навчався у Московському музично-педагогічному інституті.
З початком радянсько-німецької війни 1941–1945 років був мобілізований до лав Червоної армії. На фронті потрапив в оточення та опинився в полоні. Намагався втекти, був перевезений у табір в Німеччині. Звільнений у 1945 році.
У 1945 році повернувся до міста своєї юності та постійно проживав у Житомирі. З 21 грудня 1945 року — завліт Житомирського облмуздрамтеатру.
Впродовж 1951–1955 років викладав латинську мову в інституті іноземних мов, а відтак — у Житомирському педінституті імені Івана Франка.
Заснував хор «Льонок», очолював обласне літературне об'єднання.
Перекладав твори Есхіла, Гете, Міцкевича, Шекспіра, Шіллера, Пушкіна… Упродовж 31 року працював над перекладом «Одіссеї» та «Іліади» Гомера.
1970 року видав книгу сонетів «Зоряні сади», де зібрана його оригінальна творчість.
Цього ж року, 3 червня, раптово пішов з життя син, а 1 січня 1974-го не стало дружини.
Борис Тен помер 12 березня 1983 року в Житомирі. Був похований на Корбутівському цвинтарі, а не на Смолянці, де лежать мати, син, дружина та брат Михайло. Згодом прах перенесли, куди він заповідав.
Володів українською, грецькою, латинською, польською, німецькою, французькою, російською і чеською мовами.
В Дерманській гімназії є кімната-музей Бориса Тена. Також на будинку, в якому народився о. М. Хомичевський (Борис Тен), ще за радянських часів встановлено меморіальну дошку (звичайно, що немає жодної згадки про священство або заслання): 
У Житомирі, Здолбунові, Рівному, Львові та селі Зарічани (Житомирського району) ім'ям Бориса Тена названо вулиці.
З 1987 року у Рівному присуджується літературно-мистецька премія імені Бориса Тена. Також у Рівненському державному інституті культури присуджується персональна стипендія імені Бориса Тена.
В Житомирському екологічному ліцеї 24 відкрито: літературно-меморіальний музей поета та перекладачи з античності Бориса Тена.
Книги віршів:
Окрім літературної творчості, займався науковою діяльністю. Автор праць із теорії перекладу, культури української мови:
Зі старогрецької:
з німецької:
з англійської:
</div>

Десяти́нна це́рква, або Це́рква Успіння Пресвято́ї Богоро́диці — християнська церква, зведена у Києві в 989 — 996 роках. Назва на честь Успіння Пресвятої Богородиці. Вважається першою кам'яною церквою Київської Русі. Зруйнована під час монгольського штурму Києва 1240 року. Залишки фундаменту Десятинної церкви разом із містом Володимира є пам'яткою національного значення. Знаходилася біля міських воріт.
Споруджена в 989—996 роках на території Київського дитинця Володимиром Святославичем, який на її побудову та утримання виділив десяту частину своїх прибутків — десятину, звідки і походить назва храму.
Десятинна церква була хрестовокупольним шестистовпним кам'яним храмом. На початку XI століття постраждала від великої пожежі. Згодом її відбудували та оточили з трьох боків галереями. Десятинну церкву оздоблювали мозаїки, фрески, різьблені мармурові та шиферні плити. Ікони, хрести та церковний посуд було привезено з Корсуня. Окрім головного престолу, церква мала ще два приділи — святих Володимира та Миколая.
У Десятинній церкві містилася княжа усипальниця, де поховано Володимира Святославича та його дружину — візантійську царівну Анну. Сюди було перенесено з Вишгорода прах княгині Ольги.
В період феодальної роздробленості Русі церква часто страждала від князівських усобиць. Так, у 1169 році Десятинну церкву пограбували війська Андрія Боголюбського, а в 1203 року — Рюрика Ростиславича. 6 грудня 1240 року орди хана Батия, захопивши Київ, зруйнували Десятинну церкву — останній оплот киян.
У «Списку міст руських далеких та близьких» (1390-ті) вказується, що «святая Богородиця десятинная, камена, была о полутретьятцати версѣх».
Розкопки руїн храму почалися в 30-х роках XVII століття з ініціативи митрополита Петра Могили. Біля однієї із вцілілих прибудов було влаштовано невелику церкву на пам'ять по зруйнованій святині. У ній зберігалася візантійська ікона Святого Миколая, привезена з Корсуня князем Володимиром.
Пізніше Петро Могила знайшов у руїнах саркофаг князя Володимира і його дружини Анни. Череп князя поклали в церкві Преображення Господнього (Спаса) на Берестові, потім його перенесли до Успенської церкви Києво-Печерської лаври. Кість і щелепу передали до Софійського собору. Все інше знову поховали. За заповітом Петро Могила залишав на відновлення Десятинної церкви тисячу золотих.
1758 року церква потребувала відбудови, яку було проведено за наглядом монахині Флорівського монастиря Нектарії Долгорукої. Знову знайшли й перепоховали саркофаги.
1824 року митрополит Євгеній Болховитінов доручив розчистити фундамент Десятинної церкви археологу К. А. Лохвицькому, а 1826 року — Єфімову. Були знайдені залишки мармуру, мозаїки, яшми. Розкоп залишили без охорони і його почали розкрадати. 2 серпня 1828 освятили початок будівництва нової церкви. За конкурсом, в якому також брав участь А. Меленський, будівництво нової церкви доручили петербурзькому архітектору В. П. Стасову. Будівництво нового храму в імперському, візантійсько-московському стилі, що не мав нічого спільного з первісною будовою, коштувало понад 100 тисяч рублів золотом. Іконостас склали з копій ікон іконостасу Казанського собору в Санкт-Петербурзі, створених художником Володимиром Боровиковським. 15 липня 1842 року нову Десятинну церкву Різдва Пресвятої Богородиці освятили митрополит Київський Філарет, архієпископ Житомирський Никанор і єпископ Смоленський Йосип.
Декілька цеглин Десятинної церкви були закладені 31 липня 1837 року у фундамент Червоного корпусу Київського університету, що мало символізувати зв'язок Київського університету Св. Володимира з просвітницьким спадком князя Володимира як Хрестителя Русі.
1928 року Десятинну церкву, як і багато інших пам'ятників культури і мистецтва дорадянського періоду, було знищено радянською владою. В 1938-39 експедиція Інституту історії матеріальної культури АН СРСР під керівництвом М. К. Каргера провела фундаментальне вивчення залишків всіх частин Десятинної церкви. Під час розкопок віднайшли фрагменти мозаїкової підлоги, фрескового й мозаїчного прикрашення храму, кам'яні гробниці, залишки фундаментів й под. Поруч з Десятинною церквою були знайдені руїни князівських палаців й помешкань бояр, а також ремісничі майстерні й численні поховання IX—X століть. Археологічні знахідки зберігаються в заповіднику Софійський музей, в Національному музеї історії України.
Збережені під землею фундаменти первісної Десятинної церкви свідчать про те, що будова була тринавна, з широким оперізуванням навколо, проміжного характеру між базилікою і центральним типом. План і врятовані деталі свідчать про мистецтво Херсонеса і ранню добу візантійського стилю.
26 листопада 1996 року Національний банк України ввів у обіг дві ювілейні монети «Десятинна церква» зі срібла та мідно-нікелевого сплаву, присвячені 1000-річчю з часу спорудження Десятинної церкви у Києві — першого кам'яного храму Київської Русі.
З липня 2005 року архітектурно-археологічною експедицією Інституту Археології НАН України під керівництвом Г. Ю. Івакіна спільно з дослідниками з Санкт-Петербурга (зокрема Ермітажу) та за допомоги студентів історичних факультетів України проводяться археологічні дослідження фундаментів Десятинної церкви на глибині близько 2-х метрів та частини оборонного рову з залишками дерев'яних конструкцій. Незважаючи на відсутність фінансування археологічні дослідження не припинялися. На теперішній час вони ще не завершені.
3 лютого 2005 року Президент України Віктор Ющенко дав завдання Київській міській державній адміністрації відновити Десятинну церкву, для чого передбачалося виділити з бюджету близько 90 млн гривень.



Есхіл — давньогрецький драматург, автор класичної трагедії, перший із трьох великих афінських драматургів V ст. до н. е. поряд із Софоклом та Евріпідом.
Як і всі драматурги до Софокла, сам виконував ролі у своїх драмах, наймав також і професійних акторів. Вважається, що саме Есхіл зробив надзвичайно важливий крок у розвитку драми, ввівши в дію другого актора (девтерагоні́ста).
 "Тут, у землі хлібодайної Гели, впокоївсь навіки
 Житель афінський — Есхіл, Евфоріона син. 
</poem>
Драматургія Есхіла міцно пов'язана з традиціями героїчного епосу і хорової лірики. Головне місце в них відведене ліричним та епічним пісням хору, без розвитку характерів, а лінія драми зламується один раз (має одну перипетію).
Есхіл об'єднував свої трагедії в трилогії (тетралогії з додатковою сатиричною драмою), присвячені спільній темі, наприклад долі роду Лайя. Невідомо, чи був він першим, хто почав створювати подібні трилогії, однак використання такої форми відкривало широкий простір для думки поета і стало одним з чинників, що дозволили йому досягти досконалості. Вважається, що Есхіл був автором дев'яноста драм, назви 79 нам відомі; з них 13 — сатиричних драми, що звичайно ставилися як доповнення до трилогії. До нас дійшло тільки 7 трагедій внаслідок ретельного добору, зробленого в останні століття античності, де вони були у шкільному читанні, і тому їх можна вважати найкращими або найтиповішими плодами поетичного дарування Есхіла.
Збереглося понад 400 уривків з творів, до яких відкриття папірусів час від часу додають нові.
Під безпосереднім впливом Есхіла перебували Софокл і Евріпід, Арістофан визнав його першість, деякі з його трагедій стали прототипами для творів римських поетів Еннія, Акція, Сенеки. В елліністичну епоху його твори не ставилися; ними займалися лише граматики й історики літератури. На драматургів Нового часу Есхіл вплинув за допомогою трагедій Сенеки. Відомий ще з часів Ренесансу, він збудив особливий інтерес у XVIII ст. Сильний вплив Есхіла спостерігався в період романтизму. Британські поети (Байрон, Шеллі, Кітс) створили і поширили уявлення про «прометеїзм». Наприкінці XIX ст. трагедії Есхіла знову вийшли на сцену і ставляться донині, особливо «Орестея», у центрі якої «вічні» моральні проблеми: вибір між обов'язком і родинним почуттям, право на помсту і її можливі границі, відповідальність людини за прийняте рішення. Вплив Есхіла на мистецтво був меншим, ніж на поезію.
Стиль і мова Есхіла узгоджені зі змістом. Висока патетичність випливає з добору слів і їхнього зв'язку. Есхіл створював неологізми, барвисті метафори й описи. Мова простих людей, що з'являються в його трагедіях, — повсякденна і зрозуміла. Різні метричні одиниці, переплітаючись у межах одного рядка, творять своєрідну ритмічну канву, що створює певні труднощі для перекладачів.
Драматургія Есхіла міцно пов'язана з традиціями героїчного епосу і хорової лірики. Його трагедії були, власне, ще не драмами, а більш-менш цілісними фрагментами героїчних легенд. Головне місце в них відведене ліричним та епічним пісням хору, не було розвитку характерів, а лінія драми зламувалася лише один раз (мала одну перипетію).
Коли Есхіл починав писати, трагедія була переважно ліричним хоровим твором і, цілком ймовірно, складалася з хорових партій, що зрідка переривалися репліками, якими обмінювалися проводир хору (корифей) і єдиний актор (утім, по ходу драми він міг грати кілька ролей). Есхіл удосконалив драматичну техніку: обмежив участь, а отже, й значення хору; увів на сцену другого актора, що уможливило розвиток дії і пожвавлення діалогу. Доля хору завжди залучена до трагедії, результат драми певною мірою торкається і його учасників. Есхіл використовував хор як додаткового актора, а не просто як коментатора подій. Пісні хору, що переплітаються з епізодами, утворюють величне тло, вони передають безпосереднє відчуття трагічної ситуації, створюють настрій тривоги і жаху і часом містять указівку на моральний закон, що є прихованою пружиною дії. Використовував нові виразні засоби: блискучі описи (битва під Саламіні, падіння Трої), барвисті оповідання, що становлять події, які відбуваються або всередині палацу («Агамемнон»), або далеко від місця основної дії («Перси»); діалог у формі коротких питань і відповідей. Використовував сценічні паузи («Ніоба», «Прометей прикутий», «Кассандра» в «Агамемноні») для створення відповідного настрою. Велику роль у трагедіях Есхіла грали музичні елементи, хорові і сольні партії. Есхіл удосконалив акторський склад і урізноманітнив маски. Екзотичні костюми акторів у «Благальницях» і «Персах», описи іноземних звичаїв свідчать про інтерес поета до варварського світу.
Він перший синтезував усі елементи, пов'язані з дифірамбічними заспівами, надавши їм глибоко драматичного характеру. Завдяки його творчості трагедія набула першорядного суспільного звучання і стала найголовнішим драматичним жанром.
З удосконаленням нового жанру зросла і художня майстерність поета. Есхіл надав усім частинам та елементам трагедії досконалої форми. Зокрема, він увів так звану формулу трагічного мовчання, що створювала напруження. Тривогу глядачів, чекання ними чогось страшного й невідворотного викликала утворювана автором атмосфера жаху на сцені. Цей жах підтримувався й штучними деталями чи ефектними прийомами — на сцені неодноразово з'являлися знаряддя вбивства — закривавлена зброя, герої постійно згадували про злочин. У своєрідній драматичній формі Есхіл передав важливі історичні процеси: запеклу боротьбу між матріархатом і патріархатом, утвердження нових, демократичних інституцій, які зміцнюють авторитет держави, освячений протегуванням богині Афіни.
«Орестея» — пізня трагедія Есхіла, що характеризується зрослою майстерністю автора, який, імовірно, зазнав впливу нової драматургії Софокла. Це виявилося у впровадженні у дію третього актора, збагаченні пластики персонажів, динамічнішому розвитку подій. Незважаючи на те, що Есхіл трохи скоротив партії хору, підпорядкувавши їх драматичному аспектові трагедії, вони продовжували відігравати важливу роль у його п'єсах. У «Евменідах» хор Еріній репрезентує одну із сторін конфлікту. У «Хоефорах» хор постійно спонукає до дії Ореста. Особливу роль відіграє хор в «Агамемноні», він не дійова особа, але створює виразне тло для розвитку дії. Завдяки пісням хору, передчуття майбутніх подій зростає з кожною сценою і готує глядача до катастрофи. У кожній із есхілівських трагедій можна знайти виразні, метафоричні партії хору, цікаві також їхнім внутрішнім перегукуванням. 
Есхіл жив у часи, коли демократичні порядки в Афінах не зміцніли, у самому місті точилася напружена боротьба між родовою аристократією і демократією, яка робила свої перші кроки. Тривав перехідний період, тому давні традиції родового суспільства позначалися на свідомості громадян. Не уник впливу родової ідеології й Есхіл. Цим пояснюється складність поета, якому були близькі погляди та інтереси частини родової аристократії, але який водночас не міг бачити того нового й прогресивного, що несли з собою демократичні перетворення в державі.
Він поділяв погляди тієї просвіченої аристократії, яка сприяла віяння часу і почала відстоювати права людини нового періоду, заперечуючи варварство і дикість архаїчного минулого. Ця аристократія усвідомила вже перевагу полісної системи над застарілою родовою, що вирізнялася первісними, невизначеними відносинами між людьми. Тому Есхіл з такими патріотичними піднесеннями закликає еллінів на захист Афінської держави перед спільною загрозою перської навали і сам подає приклад, захищаючи її зі зброєю в руках. Він ненавидить зраду, особливо якщо вона загрожує незалежності вітчизни. Загалом, подібна риса людини викликає у героїв Есхіла найгостріше засудження. Поняття вірності як етичної категорії сформувалося у свідомості поета під впливом нових взаємин у полісному суспільстві.
Любов до батьківщини — одна з постійних тем у творах Есхіла. Патріотичним духом просякнута трагедія «Семеро проти Фів», у якій правитель Етеокл віддає власне життя, аби не проливати кров своїх співгромадян. Ідеальним керівником держави зображений і цар Пеласг, який бере під захист дочок Даная («Благальниці»).
Трагедія «Перси» несе в собі пафос перемоги всього народу — таким чином поет висловив свою любов до батьківщини. У «Прометеї» присутня незвичайна характеристика верховного бога Зевса, в інших відомих трагедіях Есхіла Зевс виступає вартовим моральності і уособленням справедливості, а в «Прометеї» він наділений явними рисами неприборканого у своїй жорстокості і свавіллі тирана. Таке враження посилює сюжетна лінія Іо — дівчина, яку Зевс на догоду своїй хтивості прирік на лиха й страждання.
Будучи прихильником демократії, Есхіл вважає за необхідне зберегти владу аристократів, за умови надання їй більшої цивілізованості. Тобто поет виступає за демократизований певною мірою аристократичний поліс. Такі державні форми, як тиранія і деспотія, а також і повна демократія з її надто вільними і тому досить небезпечними ідеалами, для Есхіла неприйнятні.
Трагедії Есхіла перейняті морально-релігійними ідеями. Поет намагався примирити традиційну грецьку міфологічну етику з новою мораллю, релігійний світогляд зі світським. Прагнув осягнути таємницю людської долі й діянь. Він вірив, що людськими прагненнями керує провидіння і що навіть боги не можуть протистояти долі. Людина, упоєна занадто великою могутністю і багатством, легко піддається почуттю переваги, що підштовхує її до злочину. Кара за провину падає на винуватця і весь його рід. Есхіл робить людину відповідальною за власні дії. Страждання, за Есхілом, єдина школа життя, що вчить «помірності».
Найбільшим досягненням Есхіла було створення глибоко продуманої теології. Відштовхуючись від грецького антропоморфного політеїзму, він прийшов до ідеї єдиного вищого божества, майже цілком позбавленого антропоморфних рис («Благальниці»). У теології Есхіла божественне керування світобудовою поширюється і на царство людської моралі. Тому божественні сили незмінно карають гріхи і злочини людей. Дія цієї сили не зводиться до відплати за зайве благополуччя, як думали деякі сучасники Есхіла: належним чином використане багатство не спричиняє загибелі. Однак занадто благополучні смертні виявляють схильність до сліпої омани, божевілля, що, своєю чергою, породжує гріх або самовпевненість і зрештою призводить до божественного покарання і загибелі. Наслідки такого гріха часто сприймаються як спадкоємні, що передаються усередині родини у вигляді родового прокльону, однак Есхіл дає зрозуміти, що кожне покоління робить свій власний гріх, тим самим викликаючи до життя родовий проклін. Водночас покарання не сліпа і кровожерлива відплата за гріх: людина навчається через страждання, тому страждання слугує позитивній моральній задачі.

Олександр Петрович Баранівський ( 28 березня 1955 р., с. Гайки, Володарсько-Волинський район, Житомирська область) — український політик і державний діяч.
Заступник голови партії «Об'єднані ліві і селяни» (з грудня 2011).
Освіта: Житомирський сільськогосподарський технікум (1970–1974); Житомирський сільськогосподарський інститут (1982), вчений агроном; кандидат економічних наук.
Одружений; має сина і дочку.
1974 — агроном із захисту рослин колгоспу імен Шевченка, село Озера Коростишівського району Житомирської області.
1974–1976 — служба в армії.
1976–1978 — головний агроном колгоспу імені Жданова, с. Дашенка Володарсько-Волинського району.
З 1978 — голова правління колгоспу імені Дзержинського, с. Топорище Володарсько-Волинського району.
1985–1988 — начальник управління сільського господарства, голова районного агропромислового об'єднання, перший заступник голови Коростишівського райвиконкому.
1988–1991 — на партійній роботі в Житомирській області.
Квітень — грудень 1992 — Представник Президента Україна в Дзержинському районі Житомирської області.
З 1993 — директор ТОВ «БАН», м. Житомир.
1997–1998 — власкор газети «Правда Украины».
1998–2002 — помічник-консультант народного депутата України Василя Сінька.
4 лютого 2005 — 4 серпня 2006 — Міністр аграрної політики України.
Перший секретар Житомирського обкому Соціалістичної партії України (1998 — лютий 2005).
Заступник голови Ради партії "Всеукраїнське об'єднання лівих «Справедливість» (з квітня 2009).
Народний депутат України 4-го скликання з квітня 2002 по березень 2005 від СПУ, № 18 в списку. На час виборів: помічник-консультант народного депутата України, член СПУ. Член фракції СПУ (з травня 2002). Голова підкомітету з питань доходів бюджету Комітету з питань бюджету (з червня 2002). Склав депутатські повноваження 3 березня 2005.
Народний депутат України 5-го скликання з квітня 2006 по листопад 2007 від СПУ, № 20 в списку. На час виборів: Міністр аграрної політики України, член СПУ. Член фракції СПУ (з квітня 2006). Перший заступник голови Комітету з питань бюджету (з липня 2006).
Вересень 2007 — кандидат в народні депутати України від СПУ, № 23 в списку. На час виборів: народний депутат України, член СПУ.

Вади́м Проко́пович Чупру́н (*5 січня 1943, Рівнопіль) — голова Донецької обласної державної адміністрації (з 4 лютого 2005 року по 15 квітня 2006).
Українець. Народився 5 січня 1943 р. в с. Рівнопіль (Волноваський район, Донецька область).
Батько — Прокіп Васильович (1905–1984) — бухгалтер відділу радгоспу «Донецький» Волноваського району.
Мати — Феня Федосіївна (1903–1987) — домогосподиня.
Дружина — Людмила Іванівна (1945) — учитель.
Дочки: Альбіна (1971) — лікар; Наталія (1974) — учитель.
На виборах голови облради отримав (у 4 голосуваннях) відповідно: 44 % голосів з числа присутніх (7 суперників), 58 % (1 суперник), 60 % (1 суперник), 71 % (без суперників); основний суперник — І.Михайлов, директор заводу (відповідно 26 %, 34 %, 44 %).
Ордени:
Медалі:
Грамоти
Спорт (класична боротьба, футбол, волейбол, плавання), фотографія

Сергі́й Па́влович Касья́нов ( , м. Кіровоград);— голова Ради Директорів холдингу KSG Agro, голова ради Благодійного Фонду «Майбутнє», кандидат технічних наук; колишній народний депутат України 4-го скликання, голова Дніпропетровської державної облдержадмінстрації (2005 р.).
Вища. 
1992 р. - Закінчив Дніпропетровський інженерно-будівельний інститут (тепер - Придніпровська державна академія будівництва та архітектури) за спеціальністю інженер-будівельник. В 1998 р. отримав ступінь кандидата технічних наук.
Заснував корпорацію «Ольвія», що посіла лідируючі позиції в Україні з продажу парфумерії, косметики, побутової хімії. 
Вже через кілька років «Ольвія» в своїй ніші на ринку вже посідала частку в 50-60%. 
На початку 2000‑х років він продав свою дистриб”юторську компанію Procter & Gamble. 
У 2001 заснував Групу компаній KSG Agro, яка починалася із створення першого підприємства Групи – АТД «Дніпровський». 
Ця компанія входить:
Згідно результатів роботи KSG Agro у 2015 р., чистий прибуток без урахування курсових різниць склав 7,3 млн. дол. 
Сергій Касьянов з 4 лютого по 4 березня 2005 р. посідав посаду Голови Дніпропетровської облдержадміністрації
У березні 2006 р. обраний народним депутатом України у виборчому окрузі №37, Дніпропетровська область, як самовисуванець. 
Член Комітету у закордонних справах (06.2002-03.2003), уповноважений представник групи «Центр» (04.-06.2004 р.), уповноважений представник фракції НАПУ (06.2004-03.2005 рр.), уповноважений представник фракції НП (з березня 2005 р.). Член Комітету з питань європейської інтеграції (з березня 2003 р.), член Спеціальної контрольної комісії з питань приватизації (з червня 2002 р.).
У вересні 2000 р. Сергій Касьянов заснував благодійний фонд соціального розвитку «Майбутнє». 
У Дніпропетровську були реалізовані такі програми фонду, як «Щаслива пенсія», «Чисте місто», «Молодіжний спорт», «Громадський контроль». 
Пріоритетними напрямками діяльності фонду «Майбутнє» були і залишаються підтримка регіональної інфраструктури, допомогу найбільш незахищеним верствам населення, освітні програми, допомога молодіжному спорту тощо.
У переліку пріоритетів фонду — підтримка місцевих громад, сприяння економічному та соціальному розвитку в кожному куточку Дніпропетровського регіону.
Сергій Касьянов грає у теніс та волейбол. 
Волейболом захоплюється понад 30 років.  Грає за волейбольний клуб «Ветеран «Динамо», бере активну участь у житті своєї команди, надає їй спонсорську підтримку.

Софо́кл (, близько 496–406 до н. е.) — давньогрецький трагік, драматург, один із трьох найвизначніших трагічних поетів класичної Греції, який займає за часом життя і характером творчості місце між Есхілом та Еврипідом.
Софокл народився в селищі Колонос, що існувало на відстані приблизно за 2,5 км на північ від Афінського акрополя. Різні джерела вказують на 488, 495 та 496 р. до н. е. Його батько Софілл був заможною людиною, власником зброярні. Майбутній поет отримав добру освіту, навчався музиці у Лампра, а крім того, здобував відзнаки на атлетичних змаганнях. Змолоду Софокл відрізнявся надзвичайною красою, імовірно, тому йому доручили очолити хор юнаків, що співали вдячні гімни богам після перемоги над персами при Саламіні (480 до н. е.).
Коли Софоклу було 16 років, він співав в хорі гімни на честь перемоги греків при Саламіні. Тому в біографіях трьох елінських трагіків є таке красиве місце: Есхіл при Саламіні бився, Софокл Саламін прославляв, Евріпід як раз у той час народився. Отже, дитинство й юність Софокла прийшли на той час коли все було сповнене враженнями від блискучої перемоги на період найвищого розквіту Афінської демократії.
27-річним Софокл переміг Есхіла на Великих Діонісіях, після чого той залишив Афіни, і відбув до Сицилії. А у 441р до н.е — сам був переможений Евріпідом. Дванадцятьма роками раніше(468 до н. е.) Софокл уперше взяв участь у театральних святах і здобув перший приз, перевершивши свого великого попередника Есхіла. Змагання двох настільки визначних поетів викликало в публіці живе зацікавлення, з цього моменту і до самої смерті Софокл залишався найпопулярнішим з афінських драматургів: більше 20 разів він ставав в змаганні першим, багато разів другим і ніколи не посідав третього місця (учасників було завжди троє). Не було йому рівних і за обсягом написаного: вважається, що Софоклу належало 123 драми. Софокл мав успіх не тільки як драматург, а був взагалі популярною особою в Стародавніх Афінах.
Софокл, як і всі афіняни в V ст. до н. е., активно брав участь у суспільному житті. Замолоду був прибічником Кімона, який очолював угруповання землевласників, а пізніше долучився до Перікла і до кінця життя залишався прибічником періклової демократії. Існують припущення, що він був членом колегії, яка відігравала важливу роль, скарбників Афінського союзу в 443–442 до н. е., і цілком певно відомо, що Софокл був обраний одним з десяти стратегів, які командували каральною експедицією проти Самоса в 440 до н. е. Ймовірно, ще двічі Софокла обирали стратегом. Уже в досить літньому віці, коли Афіни проходили через епоху поразки і розпачу, Софокла обрали одним із десяти «пробулів» (уперекладі з грецької — «радник»), котрим були довірені доля Афін після катастрофи, що спіткала експедицію на Сицилію (413 до н. е.). Таким чином, успіхи Софокла на державному поприщі не поступаються його поетичним досягненням, що цілком характерно як для Афін V століття, так і для самого Софокла.
Софокл прославився не тільки відданістю Афінам, а й благочестям. Повідомляють, що він заснував святилище Геракла і був жерцем одного з другорядних божеств-цілителів, Халона або Алкона, зв'язаного з культом Асклепія, і що він приймав у власному будинку бога Асклепія доти, доки не був завершений його храм в Афінах. (Культ Асклепія утверджується в Афінах у 420 до н. е.; божеством, якого приймав у себе Софокл, майже напевно був священний змій.) Після смерті Софокл був обожнений під ім'ям «героя Дексіона» (це ім'я, породжене коренем «декс-», гр. «приймати», можливо, нагадує про те, як він «приймав» Асклепія).
Широко відомий анекдот про те, як Софокла викликав до суду його син Іофон, який бажав довести, що старий батько вже не в змозі керувати майном родини. Тоді Софокл переконав суддів у своїй розумовій повноцінності, продекламувавши оду на честь Афін з «Едіпа у Колоні». Ця історія, безумовно, вигадана, оскільки повідомлення сучасників підтверджують, що останні роки Софокла минулися настільки ж безтурботно, як і початок його життя, і він до кінця зберіг найкращі стосунки з Іофоном. Останнє, що відомо про Софокла, — це його вчинок при одержанні звістки про смерть Еврипіда (навесні 406 до н. е.). Тоді Софокл одягнув учасників хору у жалобне і вивів їх на «проагон» (свого роду генеральна репетиція перед змаганням трагіків) без святкових вінків. У січні 405 до н. е., коли була поставлена комедія Аристофана «Жаби», Софокла вже не було в живих. Розповідають, що Софокл читав публічно свою нову трагедію. Закінчивши читати, з хвилюванням чекав, що скажуть слухачі, думки яких розійшлися. Коли дізнався, що більшості твір сподобався, помер від радості.
За 60 років літературної діяльності Софокл написав близько 123 п′єс, які користувалися великим успіхом, недаремно жяк зазначалося він 24 рази був переможцем на змаганнях трагіків. До нашого часу збереглося лише 7 повних трагедій: «Аякс», «Едіп-тиран», «Електра», «Філоктет», «Едіп у Колонії».
Софокл довершив розпочате Есхілом перетворення трагедії з ліричної кантати на власне драму. Герої його трагедії діють здебільшого самостійно і самі визначають свою поведінку щодо інших персонажів. Він рідко зображає на сцені богів.
Загалом можна погодитися як із думкою Аристотеля, який назвав трагедії Софокла найдосконалішим типом античної трагедії, так із думкою Гете — «ніхто так досконало не знав сцени і свого мистецтва, як Софокл». Елліни називали Софокла «Фідієм літератури», і вищої оцінки тоді не могло бути. В останні роки життя Софокл став свідком Пелопоннеської війни, він помер за два роки до її закінчення, коли значна частина Аттики була захоплена спартанцями.
Останнє, що нам відомо про Софокла, — це його вчинок при одержанні звістки про смерть Евріпіда (навесні 406 до н. е.). Тоді Софокл одягнув учасників хору в траур і вивів їх на «проагон» (свого роду генеральна репетиція перед змаганням трагіків) без святкових вінків. У січні 405 до н. е., коли була поставлена ​​комедія Арістофана "Жаби", Софокла вже не було в живих.
Сучасники вбачали в його житті суцільну низку успіхів. «Блаженний Софокл, — викликує комедіограф Фрініх у „Музах“, поставлених у січні 405 до н. е.). Софокл помер, проживши довге життя, він був щасливий, розумний, склав безліч прекрасних трагедій і помер благополучно, не зазнавши ніяких лих».
Збереглося сім трагедій Софокла, що відносяться до пізнього періоду його творчості. На підставі античних джерел встановлені дати постановок трагедій.
Таким чином, сім уцілілих п'єс можна розташувати приблизно в такому порядку: «Аякс», «Антігона», «Троянки», «Цар Едіп», «Електра», «Філоктет», «Едіп у Колоні». Відомо, що Софокл одержав перший приз за «Філоктета» і другий — за «Царя Едіпа». Імовірно, гідною першого місця була визнана «Антігона», оскільки відомо, що саме завдяки цій трагедії Софокл був обраний стратегом у 440 до н. е.
Однією з найкращих трагедій Софокла є «Антігона» (441 р. до н. е.), сюжет якої драматург взяв з фіванського циклу міфів. Головна героїня, донька Едіпа Антігона порушила наказ володаряФів Креонта не ховати, а залишити на поталу хижакам тіло загиблого в бою з Етеоклом зрадника Фів Полініка (Етеокл і Полінік були рідними братами Антігони). Як громадянка Фів, Антігона повинна слухатися наказу, а як сестра — зобов'язана поховати єдинокровного брата, що вона й зробила. За це Креонт наказав замурувати її в печері. Антігона вкоротила собі віку, а через горе пронизав себе ножем і її наречений, син Креонта Гемон, слідом за ним пішла з життя вбита горем мати, дружина Креонта Еврідіка. Креонт морально зламався, визнав своє безсилля перед волею богів і долею, заявивши, що він «ніхто». Про інші трагедії відомостей немає, відомо лише, що всі вони були визнані гідними або першого, або другого місця. Крім того, 1912 року був опублікований папірус, що зберіг понад 300 повних рядків із сатиричної драми "«Слідопити»".
До нас дійшло сім трагедій Софокла, з яких за змістом три належать фіванського циклу: «Едіп», «Едіп в Колоні» та «Антігона»; одна до циклу про Геракла — «Деяніра», і три до троянського: «Еант», найбільш рання з трагедій Софокла, «Електра» і «Філоктет». Крім того, у різних письменників збереглося близько 1000 фрагментів. Крім трагедій, Софоклу приписували також елегії, пеани і прозові міркування про хор.
В основу «Трахинянок» лягла оповідь про Деяніру. Страждання люблячої жінки в очікуванні чоловіка, борошна ревнощів і безвихідна скорбота Деяніри при звістці про страждання отруєного Геракла становлять головний зміст «Трахинянок».
У трагедії «Філоктет», що була вперше поставлена на сцені у 409 р. до н. е., поет з дивовижним мистецтвом розвиває трагічне становище, створене зіткненням трьох різних характерів: Філоктета, Одісея та Неоптолема. Дія трагедії відноситься до десятого року Троянської війни, а місцем дії служить острів Лемнос, де греки ще на шляху під Трою покинули фесалійського вождя Філоктета після того, як на Хрисі його вкусила отруйна змія, а рана від укусу, поширюючи сморід, зробила його нездатним до участі у військовій справі. Його покинули за порадою Одіссея. Самотній, забутий усіма, Філоктет нестерпно страждає від рани, здобуває собі жалюгідну їжу полюванням: він майстерно володіє луком і стрілами Геракла. Однак, за словами оракула, Троя може бути взята греками не інакше, як за допомогою цього чудесного лука. Лише тоді греки згадують про страждальця, а Одіссей бере на себе обов'язок доправити Філоктета під Трою або принаймні заволодіти його зброєю. Але він знає, що Філоктет ненавидить його, як свого найлютішого ворога, що йому самому ніколи не вдасться схилити Філоктета до примирення з греками або силою оволодіти їм, що потрібно буде діяти хитрістю і обманом, і знаряддям свого задуму він обирає юнака Неоптолема, який не брав участь в образі, до того ж сина Ахілла, улюбленця Філоктета. Грецьке судно вже пристало до Лемносу, і греки висадилися на берег. Перед глядачем відкривається печера, убоге житло славного героя, потім і сам герой, змучений хворобою, самотністю і стражданнями: його постіль — листя дерев на голій землі, тут же дерев'яний глечик для пиття, кресало та заплямований кров'ю і гноєм одяг. Шляхетний юнак і хор сподвижників Ахілла глибоко зворушені виглядом нещасного. Але Неоптолем зв'язав себе словом, даним Одіссею, оволодіти Філоктетом за допомогою брехні і обману, і він виконає свою обіцянку. Але якщо жалюгідний вигляд страждальця викликає співчуття в юнакові, то повна довіра, любов і ласка, з якими відноситься до нього старий Філоктет з першого моменту і віддає йому себе в руки, чекаючи кінця своїм мукам, валять Неоптолема у важку боротьбу із самим собою. Але в той же час Філоктет непохитний: він не може пробачити грекам образи, якої вони йому завдали; він ні за що не піде під Трою, не допоможе грекам переможно закінчити війну, він повернеться додому, і Неоптолем відвезе його на рідну дорогу землю. Тільки думка про батьківщину давала йому сили нести тягар життя. Природа Неоптолема обурюється проти обманних підступних дій, і тільки особисте втручання Одіссея робить його володарем зброї Філоктета: довірою старця користується юнак для того, щоб занепастити його. Нарешті, все міркування про необхідність для слави греків добути зброю Геракла, про те, що він зв'язав себе обіцянкою перед Одіссеєм, про те, що не Філоктет, а він, Неоптолем, буде з цього часу ворогом греків, поступаються в юнакові голосу його совісті, обуренню проти обману і насильства. Він повертає лук, набуває знову довіру і готовий супроводжувати Філоктета на батьківщину. Тільки поява Геракла на сцені (deus ex machina) і його нагадування, що Зевс і Доля велять Філоктетові йти під Трою і допомогти грекам довершити розпочату боротьбу, схиляють героя і разом з ним Неоптолема слідувати за греками. Головна дійова особа трагедії — Неоптолем. Якщо Антигона на вимогу своєї совісті вважає для себе обов'язковим порушити волю царя, то за тим самим спонуканням Неоптолем йде далі: він порушує дану обіцянку і відмовляється діяти в інтересах грецького війська. Ні в одній зі своїх трагедій поет не виступав з такою силою за право людини узгодити свою поведінку з поняттям вищої правди, хоча б воно суперечило самим найхитрішим мудруванням (). Важливо, що співчуття поета і глядачів до великодушного і правдивого юнака незаперечне, тоді як підступний і ласий до грошей Одісей змальовується у найнепривабливішому вигляді. Правило про те що «мета виправдовує засоби» отримує рішуче засудження у цій трагедії.
В «Аяксі» зав'язка драми в тому, що суперечка між Еантом (Аяксом) і Одісеєм через озброєння Ахілла вирішено ахейцями на користь останнього. Він поклявся помститися насамперед Одісею і Атридам, але Афіна, заступниця ахейців, позбавляє його розуму, і він в нестямі приймає домашніх тварин за своїх ворогів і б'є їх. Розум пізніше повертається до Еанта, і герой відчуває себе тяжко зганьбленим. З цього моменту починається трагедія, закінчуючись самогубством героя, якому передує знаменитий монолог Еанта, прощання його з життям і його радостями. Між Атридами і єдинокровним братом Еанта Тевкром починається суперечки. Чи ховати рештки померлого, або кинути їх псам, суперечка, що вирішується на користь поховання.
Найзначнішим нововведенням Софокла в жанрі трагедії вважається скорочення масштабів драми за рахунок відмови від форми трилогії. Наскільки відомо, три трагедії, що Софокл представляв на щорічному змаганні, завжди були трьома самостійними творами, без будь-яких сюжетних зв'язків між ними. Трагедії Есхіла (за винятком трилогії, у котру входили «Перси») незмінно поєднувалися в трилогію в буквальному значенні цього слова — у драматичний твір у трьох частинах, зв'язаних спільним сюжетом, спільними персонажами і мотивами. Основну увагу привертала людина, її характер, рішення, вчинки. Нова техніка робила не другорядною божественну волю, яка у Есхіла втручається в дію, долаючи людські мотиви героїв, і особливо підкреслювала важливість людської волі. Софокл збільшив хор з дванадцяти до п'ятнадцяти чоловік, але хор відігравав другорядну роль і його пісні значно скоротились. Найбільше Софокла прославило інше технічне нововведення: поява третього актора (за деякими даними, перед 458 до н. е.). Арістотель свідчить, що Софокл впровадив театральний декоративний живопис «сценографію».
Те, що увага драматурга зосереджена на вчинках людей, а божественна воля відсувається на задній план, тобто вона, як правило, виявляється в п'єсі як пророцтво, а не першопричина або безпосереднє втручання в дію, наводить на думку, що автор дотримувався «гуманістичних» поглядів. Проте відомі нам подробиці його життя вказують на глибоку релігійність, і трагедії це підтверджують. У багатьох з них перед нами з'являється людина, що зіштовхується в ході пережитого нею кризи із загадкою світобудови, і загадка ця, осоромлюючи всі людські хитрування і проникливість, неминуче призводить до поразки, страждання і смерті. Типовий герой Софокла цілком покладається на початку трагедії на своє знання, а завершується усе визнанням повного невігластва або ж сумніву. Людське незнання — постійна тема Софокла. Своє класичне і найбільш страхітливе вираження вона знаходить у «Царі Едіпі», однак є присутньою і в інших п'єсах, навіть героїчний ентузіазм «Антігони» виявляється в її заключному монолозі отруєним сумнівом. Людському незнанню і стражданню протистоїть таємниця божества, яке володіє всією повнотою знання (його пророцтва незмінно збуваються). Це божество виявляє собою якийсь незбагненний для людського розуму образ досконалого порядку і, можливо, навіть справедливості. Прихований мотив трагедій Софокла — смиренність перед незбагненними силами, що направляють долю людини у всій своїй прихованості, величі і загадковості.
При такій світобудові людська воля до дії повинна була б ослабнути, якщо не зовсім зникнути, однак героїв Софокла відрізняє саме вперта спрямованість на дію або ж на пізнання, для них характерне вперте ствердження своєї незалежності. Так, цар Едіп наполегливо і непохитно шукає правду про самого себе, попри те, що за істину йому доведеться заплатити своєю репутацією, владою і, нарешті, зором. Аякс, зрештою усвідомивши ненадійність людського існування, відмовляється від нього і безстрашно кидається на меч. Жоден драматург не був здатний так героїзувати міць людського духу. Хистка рівновага між усевідаючим промислом богів і героїчним натиском людської волі стає джерелом драматичної напруги, завдяки якій п'єси Софокла, як і раніше, повні життя, причому не тільки при читанні, але й на театральній сцені.
Чи не в усіх трагедіях дійшли, що дійшли до нас, увагу глядачів приковує до себе не низка положень або зовнішніх подій, а послідовність душевних станів, пережитих героями під впливом відносин, відразу ясно і остаточно поставлених у трагедії. Змістом «Едіпа» служить один момент із внутрішнього життя героя: виявлення злочинів, зроблених ним, до початку трагедії.
У «Антигоні» дія трагедії починається з того моменту, як царську заборону ховати Полініка оголошено фіванцям через глашатая, і Антігона безповоротно вирішила цю заборону порушити. В обох трагедіях глядач стежить за розвитком мотивів, намічених на самому початку драми, і зовнішня розв'язка тієї чи іншої драми могла бути легко передбачена глядачем. Будь-яких несподіванок, заплутаних ускладнень автор у трагедію не вводить. Але при цьому Софокл дає нам не абстрактні втілення тієї чи іншої пристрасті або схильності; герої його — живі люди із слабкостями, притаманними людській природі, зі знайомими кожному почуттями, звідси неминучі хвилювання, помилки, злочини тощо. Персонажі, що беруть участь у дії, наділені індивідуальними рисами.
У «Еанті» (Аяксі) душевний стан героя визначено подією, що передує дії трагедії, і те, що складає її зміст, це — резолюція Еанта на самогубство, коли він відчув усю ганьбу діяння, які він вчинив у стані божевілля.
Особливо яскравим зразком манери поета служить « Електра». Вбиство матері визначене Аполлоном, і виконавець його повинен з'явитися в особі Ореста, сина злочинниці Клітемнестри; але героїнею трагедії обрано Електру, вона приходить до рішення, згідно з божеською волею, незалежно від оракула, глибоко ображена поведінкою матері. Те ж саме ми бачимо в «Філоктеті» і «Трахинянках». Вибір подібних сюжетів і подібна розробка основних тем скорочували роль надприродних факторів, божеств чи долі: для них залишається мало місця; з легендарних героїв майже знімається друк надлюдського, яка відрізняла їх у раніших переказах. Як Сократ звів філософію з неба на землю, так трагіки раніше його звели напівбогів з їх п'єдесталів, а богів усунули від безпосереднього втручання в людські стосунки, залишивши за ними роль верховних керівників доль людини.
Катастрофа, що осягає героя, досить підготовлена ​​його особистими якостями залежно від навколишніх умов, але, коли катастрофа вибухнула, глядачеві дається зрозуміти, що вона згодна з волею богів, з вимогами вищої правди, з божеським визначенням, і пішла у науку смертним за провину самого героя, як в «Еанте», або його предків, як в «Едіпа» або «Антигоні». Разом з віддаленням від людської суєти, від людських пристрастей і зіткнень, божества стають більш спірітуалістичними, а людина більш вільною у своїх рішеннях і вчинках і відповідальнішою за них. З іншого боку, вирок про винність людини ставиться в залежність від його мотивів, від ступеня його свідомості і навмисності. В самому собі, у власній свідомості і совісті герой носить або осуд, або виправдання для себе, і вимога совісті збігається з вироком богів, хоча б воно виявлялося в явному протиріччі і з позитивним законом, і з споконвічними віруваннями. Едіп — син злочинного батька, і він змушений терпіти кару за провину батьків; і вбивство батька, і кровозмішення з матір'ю встановлені божеством і передбачені йому оракулом. Але він особисто, за своїми власними якостями, не заслуговує настільки тяжкої долі; злочини здійснені ним в невіданні, і до того ж викуплені приниженнями і душевними випробуваннями. І цей самий Едіп здобуває собі милість від богів, він отримує не лише повне прощення, а й славу праведника, удостоєного долучитися до сонму богів.
До того ж роду, що заплямований злочинами, належить Антігона; вона порушує царську волю і за те засуджена на страту. Але вона порушила закон з чистого спонукання, бажаючи полегшити долю померлого брата, і без того нещасного, і переконана в тому, що її рішення буде завгодно богам, що воно узгоджується з їх законами, що існують від віку й більш обов'язковими для людей, ніж будь-які закони, вигадані людьми. Антігона гине, але як жертва помилки Креонта, менш чуйного до вимоги людської природи. Вона, залишає по собі пам'ять гідної жінки, її великодушність, правота її оцінені після смерті усіма громадянами Фівів, засвідчені на власні очі богами і каяттям самого Креонта. В очах не одних греків смерть Антігони варта того життя, на яке приречена сестра її Ісмена, яка ухилитися від участі у виконанні боргу, що лежить на ній, зі страху смерті. І ще в більшій мірі смерть Антігони варта того життя, яке засуджено Креонта, котрий не знаходить собі підтримки та виправдання ні в оточуючих, ні у власній совісті, який зі своєї вини втратив всіх близьких йому і дорогих, під тягарем прокляття коханої дружини, яка ж загинула через нього. Так скористався Софокл іменами і положеннями, створеними задовго до нього в іншому настрої, для інших цілей народної фантазією і поетами. У розповіді про гучні подвиги героїв, що діяли на уяву багатьох поколінь, про чудесні пригоди з напівбогами, він вдихнув нове життя, зрозумілу його сучасникам і наступним поколінням, силою своєї спостережливості та художнього генія викликав до діяльного прояву найглибші душевні емоції і викликав у своїх сучасників нові думки і питання.
Як новизною і сміливістю питань, що піднімаються автором, так ще більше схильністю афінян до діалектики, пояснюється загальна особливість софоклових трагедій в порівнянні з новою драмою, а саме: основна тема трагедії розвивається в словесному змаганні між двома противниками, причому кожна сторона доводить свої положення до його крайніх наслідків, відстоюючи своє право; завдяки цьому, поки змагання триває, читач отримує враження лише відносної справедливості або помилковості того та іншого становища; зазвичай сторони конфлікту розходяться, з'ясувати подробиці спірного питання, але не пропонуючи сторонньому глядачу готового висновку. Висновок глядач або читач має витягнути з драми самостійно. Ось чому в новій філологічній літературіи існують численні і суперечливі спроби відповісти на питання: як дивиться на предмет суперечки сам поет, яку зі сторін він підтримує і визнає за нею правду. Чи правий Креонт, що забороняє ховати рештки Полініка, або чи права Антігона, яка всупереч царській забороні здійснює обряд поховання тіла брата? Чи винен, або чи не винен Едіп у вчинених ним злочинах, і отже чи є справдливим те лихо, яке він переживатиме тощо? Однак, герої Софокла не лише змагаються, вони переживають на сцені важкі душевні муки від лих, що їх спіткали, і лише знаходять собі полегшення від страждань в усвідомлені того що правда на їх боці, або того, що їх злочин скоєно через незнання або зумовлений богами. Сцени, сповнені глибокого пафосу, є в усіх уцілілих трагедіях Софокла, і немає в цих сценах ні пихатості, ні риторики. Такими є плачі Деяніри, Антігони, Еанта перед смертю, Філоктета, що обманом потрапив у руки найлютіших ворогів, Едіпа, який переконавшись у тому, що він сам — той негідник, який накликав гнів богів на землю Фів. Цим поєднанням високого героїзму, за рахунок якого герої за необхідності захищають правду або здійснюють подвиг, і ніжного співчуття до лиха, яке трапилося з героями, коли борг вже повернули або фатальна помилка непоправна, Софокл досягає високого ефекту, розкриваючи у своїх образах риси, які споріднюють його персонажів зі звичайними людьми і викликають до них більше співчуття.
Що стосується релігійно-етичних поглядів, що проводяться в трагедіях Софокла, то вони мало відрізняються від Есхілових; переважна особливість їх — спіритуалізм, у порівнянні з тими уявленнями про богів, які були успадковані від творців грецької теології і теогонії, від найдавніших поетів. Зевс — всевидюче, всесильне божество, верховний владика світу, організатор і розпорядник. Доля не підноситься над Зевсом, швидше вона тотожня з його визначеннями. Майбутнє в руках одного Зевса, але людині не дано осягати божественні рішення. Доконаний факт служить показником божественного дозволу.
Людина — істота слабка, зобов'язана покірно переносити лиха, що посилаються богами. Безсилля людини зважаючи на непроникність намірів божеств, зумовлено тим повніше, що вислови оракулів та віщунів бувають часто двозначні, темні, іноді помилкові і брехливі, і крім того, людина схильна до омани. Божество Софокла набагато більше мстиве і більше карає, ніж охороняє чи рятує.
Боги наділяють людину розумом від народження, але вони ж попускають її гріхи або злочини, іноді посилають затьмарення розуму на того, кого вирішили покарати, але від цього міра покарання винного і його нащадків не пом'якшується. Хоча такі відносини богів до людини домінують, але є випадки, коли боги виявляють своє милосердя до мимовільних страждальців: на цьому поданні побудована вся трагедія «Едіп біля Колона»; також Орест, вбивця матері, знаходить захист в Афіни і Зевса від помсти Ериній. Намір Деяніри, коли вона посилала святкове вбрання коханому чоловікові, хор називає чесним і похвальним, і Гілл виправдовує матір перед Гераклом. Встановлюється різниця між вільним і невільним гріхом, беруться до уваги спонукання винного. Цим способом, нерідко в певних виразах, відзначена невідповідність мстивості богів, що поширюється на весь рід винного, якщо страждалець за своїми особистими якостями не схильний до злочину. Ось чому Зевс іноді називається жалісливим, той що вирішує сум, огидний до нещасть, рятівним, як й інші божества.
Спрірітуалістичне божество набагато більш, ніж в Есхіла, віддалене від людини; його схильності, наміри і цілі отримують набагато більший простір. Зазвичай герої Софокла наділені такими особистими властивостями і поставлені в такі умови, що кожен їх крок, кожен момент драми досить вмотивований доволі природними обставинами. Все, що трапляється з героями зобраєується Софоклом як ряд явищ, що знаходяться в причинному зв'язку між собою або принаймні у можливій, цілком імовірною послідовності і формують свого роду закони.
Трагедія у Софокла носить більш світський характер, ніж у Есхіла, як можна судити з обробки одного і того ж сюжету у двох поетів: «Електрі» Софокла відповідають Есхілові «Дівчата, що несуть напої» («Хоефори»), а трагедія «Філоктет» була з тим же ім'ям і в Есхіла; ця остання не дійшла до нас, але ми маємо порівняльну оцінку двох трагедій у Діона Хрисостома, який надає перевагу Софоклу перед Есхілом. Не син, як у Есхіла, а дочка — головна дійова особа у софокловій «Електрі».. Вона — постійний свідок наруги порочною матір'ю над рідним домом славного Агамемнона. Елекра сама невпинно піддається образам від матері і її незаконного співмешканця і співучасника у злочині, вона для самої себе чекає насильницької смерті від рук, заплямованих кров'ю великого батька. Усіх цих мотивів разом з любов'ю і благоговінням до вбитого батька достатньо для того, щоб Електра прийняла тверде рішення помститися винним; із втручанням божества нічого не змінюється і не додається для внутрішнього розвитку драми. Клітемнестра у Есхіла — справедливо караюча Агамемнона за Іфігенію, у Софокла хтива, нахабна жінка, жорстока до нещадності до рідних дітей, готова насильством звільнитися від них. Вона щохвилини ображає дорогу пам'ять батька Електри, зводить її на положення рабині в батьківському домі, паплюжить її за порятунок Ореста; вона молиться Аполлону про загибель сина, відкрито торжествує при звістці про його загибель, і лише чекає Егісфа, щоб покінчити з ненависною дочкою, яка бентежить її совість. Релігійний елемент драми значно ослаблений; міфологічна або легендарна фабула отримувала значення лише вихідного пункту або тих меж, в яких відбувалася зовнішня подія; дані особистого досвіду, порівняно багатий запас спостережень над людською природою збагатили трагедію психічними мотивами і зблизили її зі справжнім життям. Згідно з усім цим скоротилася роль хору, виразника загальних суджень про хід драматичного події в сенсі релігії і загальноприйнятої моралі; він більш органічно, ніж в Есхіла, входить в коло виконавців трагедії, перетворюючись наче на четвертого актора.

Місцевість:
Села:
Селища:

Мала́ електро́нна лічи́льна маши́на, Мала електронна обчислювальна машина (МЕОМ) (найчастіше навіть в україномовних джерелах та/або в розповідях україномовних ветеранів позначається як МЕСМ, від  — Малая электронная счётная машина) — перша в СРСР і в Європі обчислювальна машина з програмою, що зберігається в пам'яті. Створена в Інституті електротехніки АН УРСР під керівництвом академіка Сергія Олексійовича Лебедєва, який на той час був директором цього інституту. Початок розробки — 1948 р., введена в експлуатацію в 1950 році.
Розробка цієї машини була розпочата з наміром лише змоделювати (змакетувати) обчислювальну машину БЭСМ і тому спочатку перше «М» розшифровувалося як «модель». Після перших успіхів та з урахуванням гостроти потреби (як в Україні, так і в СРСР в цілому) в обчислювальних потужностях було прийнято рішення макет перетворити на машину для обчислення реальних задач. Практично до введення в експлуатацію першого екземпляра ЕОМ «Київ» «МЭСМ» була основою «обчислювальних потужностей» України (не беручи до уваги ЕОМ «СЭСМ», яка була спеціалізованою).
Після зняття з експлуатації «МЭСМ» було передано до Київського політехнічного інституту для використання в навчальному процесі. Поступово була розібрана з використанням окремих електронних вузлів для навчання інженерів з цифрової обчислювальної техніки.
Хронологія подій взята з документа «Етапи розробки першої електронної (малої) лічильної машини» з архіву матеріалів, зібраного С. О. Лебедєвим та вперше наведеного в книзі Б. М. Малиновського «История вычислительной техники в лицах»:
На машині «МЭСМ» також були вирішена ціла низка завдання на замовлення провідних математичних та технічних інститутів, зокрема зі створення таблиць значень складних функцій, інженерних обчислень в галузі енергетики.



Гравіта́ція або тяжіння — властивість тіл із масою притягуватись одне до одного. Гравітаційна взаємодія найслабша із фундаментальних взаємодій, однак її характерною особливістю є те, що тіла, які мають масу, завжди притягаються одне до одного. Притягання дуже великих мас в астрономічних масштабах створює значні сили, завдяки яким світ є таким, яким людина його знає. Зокрема, гравітація є причиною земного тяжіння, внаслідок якого предмети падають додолу. 
Законами гравітації визначається рух Місяця навколо Землі і Землі та інших планет навколо Сонця.
Сучасна наука про тяжіння почала виникати в епоху наукової революції. Один із основоположників природознавства, Галілео Галілей першим почав проводити досліди з падінням тіл, використовуючи зокрема Пізанську вежу, та скочування з похилої площини. Своїми експериментами він довів, що прискорення, яке отримують тіла в полі тяжіння Землі, не залежить від їхньої ваги, спростувавши твердження Аристотеля, що важчі тіла падають швидше. Галілей правильно інтерпретував відхилення від свого твердження як наслідок опору повітря. Досліди Галілея відкрили шлях до Ньютонової теорії всесвітнього тяжіння.
Закон всесвітнього тяжіння був вперше сформульований Ісааком Ньютоном у 1687 році в роботі "Математичні принципи натуральної філософії". Цей закон знайшов застосування в астрономії. Спираючись на нього, Ньютон вивів відкриті раніше Кеплером закони руху планет. Теорія Ньютона заклала основи динаміки Сонячної системи і відкрила можливості точного передбачення руху планет, їхніх супутників та комет.
У 1916 році на зміну теорії Ньютона прийшла загальна теорія відносності, розроблена Альбертом Ейнштейном. У цій теорії гравітаційна взаємодія пов'язана з викривленням простору-часу поблизу масивних тіл. Різниця між теоріями Ньютона і Ейнштейна виявляє себе лише тоді, коли тіла рухаються зі швидкістю близькою до швидкості світла або гравітаційні поля є дуже сильними (наприклад поблизу нейтронних зірок та чорних дір). Для більшості практичних потреб, коли справа стосується слабких гравітаційних полів і невеликих швидкостей, Ньютонове формулювання є достатньо точним.
Ньютонів закон всесвітнього тяжіння стверджує:
Коефіцієнт пропорційності називається гравітаційною сталою. Її величина 
Наведена вище формула дозволяє обчислити лише абсолютну величину сили тяжіння. Повнішим є векторне рівняння, що описує як величину гравітаційної сили так і її напрямок:
Величини, виділені жирним шрифтом, позначають вектори. 
Строго кажучи, наведені тут формули справедливі лише для точкових об'єктів. Якщо тіла мають просторові розміри, силу притягання між ними слід рахувати шляхом інтегрування сили у векторній формі по об'ємах двох тіл. Можна показати, що для тіла зі сферично-симетричним розподілом мас інтеграл дає ту саму силу тяжіння за межами цього тіла, яку б давала точкова маса розташована у центрі тіла.
Прискорення тіла під дією гравітаційних сил не залежить від маси цього тіла. Дана властивість пов'язана з тим, що сила тяжіння пропорційна масі тіла. Цей факт є особливою характерною рисою закону всесвітнього тяжіння. Маса тіла визначається як мірило його інерційності. Виходячи із загальних міркувань, гравітаційне притягання — зовсім інше явище, ніж інерція. Тому, формально можна ввести дві різні величини: "інерційну масу", яка описувала б відгук тіла на дію сили, та "гравітаційну масу", яка описувала б притягання. Однак, експеримент свідчить про те, що ці дві величини пропорційні, а в більшості систем фізичних одиниць — рівні, одна одній. Рівність інерційної та гравітаційної мас пізніше була взята за основу загальної теорії відносності як основний постулат.
У рамках Ньютонівської теорії припускається, що зміна положення тіл веде до миттєвої зміни створюваного ними поля. Тобто, вважається, що взаємодія поширюється з нескінченною швидкістю. Дане припущення суперечить принципам спеціальної теорії відносності, яка обмежує максимальну швидкість поширення взаємодії швидкістю світла. У зв'язку з цим теорія Ньютона непридатна для опису гравітаційної взаємодії тіл, що рухаються з релятивістськими (тобто близькими до швидкості світла) швидкостями. Її також не можна застосовувати у випадку сильних гравітаційних полів, які здатні прискорити тіла до релятивістських швидкостей.
Теорію тяжіння Ньютона називають також нерелятивістською теорією гравітації.
Закон Ньютона, хоча і дуже добре описує гравітацію чисельно, не дає ніякого механізму, що пояснював би, чому цей закон саме такий. Тому впродовж XVIII-XIX століття з'явилося багато теорій, що спробували заповнити цю білу пляму. Наприклад, у 1690 році Жорж Луї ЛеСаж запропонував теорію, згідно якої всесвіт був заповнений частинками, що хаотично літали і вдарялися о будь-яке тіло. Коли два об'єкта знаходяться поруч, вони екранують один одного від цих частинок, і через це, тиск, що ці частинки розвивають стає нерівномірним, і штовхає тіла одне до одного. Ця теорія дозволяла пояснити квадратичний закон, а також залежність гравітації від маси (припускаючи, що масивні частинки займають лише малу долю об'єму речовини, що, до речі, підтвердилося - майже вся маса атомів зосереджена в атомному ядрі). Проте у цій теорії виникає ефект, який спостереження не підтверджують - супротив "ефірного вітру" будь яким тілам, що рухаються.
Загальна теорія відносності (ЗТВ) — це релятивістська теорія гравітації, опублікована Альбертом Ейнштейном в 1915 році. На відміну від нерелятивістської Ньютонівської теорії тяжіння, ЗТВ придатна також для опису гравітаційної взаємодії тіл, що рухаються зі швидкостями близькими до швидкості світла. Її також можна застосовувати у випадку сильних гравітаційних полів, наприклад поблизу нейтронних зірок та чорних дір (однак лише у тому разі, коли можна знехтувати квантовими ефектами). 
Загальна теорія відносності - нелінійна, а це означає, що в загальному випадку гравітаційне поле не має властивості адитивності. Поле, створене двома тілами не дорівнює сумі полів, створених цими тілами, взятими окремо.
У Сонячній системі ефекти ЗТВ виявляють себе крихітними відхиленнями фактичних траєкторій руху планет та інших космічних тіл (у першу чергу Меркурія) від орбіт, розрахованих у рамках теорії Ньютона.
Положення про рівність гравітаційної та інертної мас наводить на думку про еквівалентність гравітації й руху з прискоренням. Справді, система (наприклад космічний корабель або ліфт), яка рухається з прискоренням, що дорівнює прискоренню вільного падіння в гравітаційному полі Землі (g), створюватиме в цьому місці простору такі ж самі ефекти, що й поле тяжіння. Усі предмети, що знаходяться в цій системі, так само як і тіла в полі тяжіння, матимуть однакове за значенням і напрямком прискорення. Перебуваючи усередині системи, що прискорено рухаєтеся, не можна жодним способом відрізнити рух із прискоренням від тяжіння. Саме ця можливість еквівалентної заміни тяжіння рухом із прискоренням називається принципом еквівалентності Ейнштейна.
Певною мірою це було відомим і до Ейнштейна. Але, по-перше, Ейнштейн поширив принцип еквівалентності з механічних явищ на всі явища природи (включаючи, наприклад, світло). По-друге, до Ейнштейна еквівалентність тяжіння і руху з прискоренням розглядалася в мовчазному припущенні про миттєве поширення гравітаційної взаємодії. Завдання Ейнштейна полягало в тому, щоб зберегти положення еквівалентності в умовах справедливості сформульованого ним самим спеціального принципу відносності, відповідно до якого жоден сигнал (у тому числі й гравітаційна взаємодія) не може поширюватися зі швидкістю, більшою за швидкість світла. Цю задачу він розв'язав у загальній теорії відносності.
Астрономи давно виявили, що світло, яке проходить поблизу великих зір, має червонуватий відтінок. Сучасна теорія гравітації теоретично підтверджує цей факт.
Світло — це потік фотонів — частинок, що відповідають за передачу електромагнітної взаємодії. Фотони одночасно мають властивості хвилі і частинки, а отже, мають і масу. А на будь-яке тіло, що має масу, діє гравітація. Фотон, що пролітає повз зорю — тіло з величезною масою, — потрапляє під дію її гравітаційного поля і, долаючи його, втрачає частину своєї енергії. Це позначається на частоті хвильових коливань фотона — вона знижується. Серед світлових фотонів найнижчу частоту мають ті, котрі ми бачимо як червоне світло. Звідси червоний відтінок світла, що проходить повз зорі. Цей ефект названий гравітаційним зміщенням частоти фотонів.
Гравітаційна взаємодія досліджена досить добре, проте її вивчення продовжується. Зокрема, фізиків дуже цікавить питання про вплив гравітації на виникнення таких дивних космічних об'єктів, як чорні діри.
У загальній теорії відносності швидкість гравітації дорівнює швидкості світла. З іншого боку, квантова теорія також передбачає, що, оскільки радіус дії гравітації нескінченний, гравітон має бути безмасовим, а отже рухатись зі швидкістю світла. 
Експериментально встановити швидкість гравітації дуже важко. У 2012 році китайські вчені під керівництвом Танга Кейюна заміряли її, спостерігаючи за приливними силами, що діяли на Землю під час сонячного затемнення. 
У 2016 році, під час детекції гравітаційних хвиль, було встановлено обмеження на відношення швидкостей гравітації і світла на рівні однієї стомільйонної.
У ЗТВ виникає ціла низка нових ефектів, що були відсутні у класичній теорії. Ось деякі з них:
Деякі з цих ефектів не були зареєстровані до останнього часу через свою малу величину у полях, що можуть спостерігатися у Сонячній системі. Але супутник Gravity Probe B, що був запущений у 2005 році, і вів роботу до 2011, здійснив ряд вимірів надзвичайної точності, що повністю збіглися з передбаченнями ЗТВ.
Одним з найважливішим пророкувань загальної теорії відносності є гравітаційне випромінювання, що виникає через скінченність швидкості гравітації.
Його можуть генерувати тільки системи із змінним квадрупольним або більш високими мультипольними моментами, цей факт говорить про те, що гравітаційне випромінювання більшості природних джерел спрямоване, що суттєво ускладнює його відкриття.
Потужність гравітаційного джерела пропорційна formula_7, якщо мультиполь має електричний тип, і formula_8 - якщо мультиполь магнітного типу, де v – характерна швидкість руху джерел в системі, що випромінює, а с – швидкість світла. Таким чином, домінантним моментом буде квадрупольний момент електричного типу, а потужність відповідного випромінювання дорівнює:
де formula_10 — тензор квадрупольного моменту розподілу мас системи. Константа formula_11 (1/Вт) дозволяє оцінити порядок величини потужності випромінювання.
Деякий час, гравітаційні хвилі не піддавалися прямій фіксації, і існувало лише непряме свідчення про їхнє існування - сповільнення періоду обертання у парних системах двох нейтронних зірок. Проте у 2015 році експеримент LIGO зміг вловити гравітаційну хвилю, породжену злиттям двох чорних дірок. Пізніше, у 2016, LIGO вловив слід ще однієї такої події. Таким чином, можна казати про початок гравітаційно-хвильової астрономії.
Одними з найбільш незвичайних наслідків рівнянь ЗТВ стали деякі з їхніх розв'язків, що передбачали існування сингулярностей. 
Об'єкти, що їх описують такі рішення, мають генерувати гравітаційні поля нескінченної напруженості. Такі гіпотетичні об'єкти назвали чорними дірами, і пізніше було доведено що вони існують в реальності. Велетенські надмасивні чорні діри знаходяться в центрі більшості галактик, а чорні діри зоряних мас виникають як фінальний етап еволюції важких зірок в результаті гравітаційного колапсу. У 2015 році було доведено існування парних систем чорних дір у експерименті LIGO.
У квантовій теорії гравітації взаємодія передається за посередництвом гравітонів — безмасових частинок зі спіном 2 (подібно до того, як електромагнітна взаємодія в квантовій електродинаміці передається за допомогою фотонів).
У квантовій теорії поля виникають нескінченні величини (розбіжні інтеграли). На відміну від інших фундаментальних взаємодій, у квантовій теорії гравітації проблему розбіжностей не вдається розв'язати шляхом процедури перенормувань. Це робить квантову теорію гравітації внутрішньо суперечливою і непридатною для застосування на масштабах енергії, відстані і часу, порівняних з планківським.
Несуперечлива квантова теорія гравітації на сьогоднішній день ще не створена, проте існує кілька напрямів, що вважаються перспективними:
У ній замість точкових частинок фігурують струни, або їхні багатовимірні аналоги, брани. Також вводяться додаткові мікроскопічні виміри, в яких рухаються ці частинки.
У петльовій теорії гравітації простір і час вважаються дискретними, і лише на великих масштабах утворюють гладкий і неперервний простір-час. Ці маленькі комірки простору-часу, спеціальним чином з'єднані між собою. Таким чином, ПТГ уникає сингулярностей і деяких інших проблем квантових теорій гравітації.
Існує велика кількість інших теорій, що постулюють більш радикальні зміни або взагалі суперечать загальній теорії відносності. Вони мають різний ступінь розробки, проте жодна з них ще не є підтвердженою. Для деяких з них ще в принципі не придумані експерименти, за якими їх можна було б відрізнити від ЗТВ.
Існують спостереження, що не повністю можуть бути адекватно описані у рамках існуючої теорії, і, можливо, вказують напрямки її розвитку, а можливо мають бути пояснені іншим чином. Ось деякі з них:
Незважаючи на слабкість гравітації, саме вона визначає еволюцію нашого Всесвіту на великих масштабах. Це пов'язано з тим, що, по-перше, гравітація є далекодійною, на відміну від сильної і слабкої взаємодії, а по-друге, на відміну від електромагнітної, не відштовхує, а лише притягує предмети.
На ранніх стадіях його існування, Всесвіт був однорідним, проте гравітаційна нестійкість призвела до утворення "млинців" з матерії, які, в подальшому через той самий механізм розбилися на галактики, а ті - на зорі. В подальшому, розширення Всесвіту визначається рівняннями Фрідмана, що пов'язують гравітаційну сталу, космологічну сталу, кривину Всесвіту і густину речовини у ньому. Тобто, з усіх фундаментальних взаємодій, у цьому рівнянні представлена лише гравітація.
Нагрівання при гравітаційному стисканні дає енергію для запалювання зірок.
У той час, як відносно малі тіла, як камені або люди, підтримують свою цілісність завдяки електромагнітним силам, саме гравітація підтримує великі об'єкти, від астероїдів до зірок, у стабільній формі і не дає їм розпастися. 
Більшу частину матерії Всесвіту (темну матерію) ми можемо спостерігати тільки завдяки її гравітаційному тяжінню - наразі невідомо, чим саме є ця матерія, і не знайдено ніяких інших способів, яким вона взаємодіє з рештою всесвіту.
Земля, як і всі інші об'єкти нашого світу, має масу, і, відповідно, притягує інші тіла до себе. Сила, що діє на тіло з боку Землі дорівнює formula_12, а поєднавши це з другим законом Ньютона formula_13, можна побачити, що прискорення, що діє на тіло, не залежить від його маси, і дорівнює formula_14
Ця величина називається прискоренням вільного падіння, позначається літерою g, і дорівнює 9.80665 м/с. Точне значення прискорення трохи залежить від довготи і висоти над рівнем моря,як 
тому за g прийняте його значення на рівні моря і широті 45°. Таким чином, рівняння руху тіла, що вільно падає біля земної поверхні (без врахування опору повітря) formula_16
Щоб подолати земну гравітацію, космічний корабель повинен розвинути швидкість 11,2 км/с - ця величина носить назву друга космічна швидкість. (Насправді це твердження не зовсім коректне. Уявімо собі космічний корабель з необмеженими запасами палива. Він може долати земну гравітацію навіть зі швидкістю пішохода, або й зовсім маючи нульову швидкість (адже на старті з космодрому космічний корабель має саме нульову швидкість, що не заважає йому успішно долати земну гравітацію). Правильно було б сказати, що якщо космічне тіло, що є супутником Землі, набуде швидкості 11.2 км/с, воно покине земну орбіту.)

Велика електронна лічильна машина — сімейство електронних цифрових обчислювальних машин (відоме як БЭСМ від рос. «Большая электронная счётная машина») загального призначення, орієнтованих на вирішення складних завдань науки та техніки. Було розроблене під керівництвом академіка Сергія Олексійовича Лебедєва в Інституті точної механіки та обчислювальної техніки АН СРСР.
Сімейство було розпочате обчислювальною машиною БЭСМ, яка за станом на 1956 рік, досягши на той час (після технічних удосконалень оперативної пам’яті) швидкодії у 8–10 тисяч оп./с визнавалася найпотужнішою ЕОМ Європи. Машина була спроектована в основному та навіть змакетована (МЭСМ) в Інституті електротехніки Академії наук України, а потім розроблялася та монтувалася в Інституті точної механіки та обчислювальної техніки АН СРСР.
Збереглися свідчення про повчальну історію надзвичайно гострої міжвідомчої боротьби навколо першої машини серії «БЭСМ», коли міністерство, «в нетрях» якого розроблялася конкуруюча машина — «Стріла», просто непостачанням важливого вузла для оперативної пам’яті на декілька років затримало досягнення машиною БЭСМ максимальної швидкодії («притримуючи» БЭСМ на рівні своєї машини).
В 1959–1966 роках створено 3 моделі цього сімейства: «БЭСМ-2», «БЭСМ-ЗМ» и «БЭСМ-4» (багато з яких використовувалися і в Україні).
В 1967 році створена найбільш швидкодіюча обчислювальна машина сімейства — «БЭСМ-6» швидкодія близько 1 мільйона операцій за секунду, тобто 1 MIPS), яка надзвичайно широко застосовувалась в науковій та господарській діяльності, зокрема впродовж значного періоду була основою для втілення інформаційних технологій в науково-дослідних та інженерно-конструкторських установах України. Відтак доцільно, з огляду на реалії сьогодення, розглянути деякі характерні риси втілення інформаційних технологій на основі цього комп’ютера:

Mandriva (до 7 квітня 2005 носила назву Mandrakesoft)() - французька компанія, творець дистрибутива Mandriva Linux, однин з провідних розробників GNU/Linux і є одним із засновників Desktop Linux Consortium.
Компанія була заснована в 1998 році трьома молодими Linux-ентузіастами: Жаком Ле Моруа (Jacques Le Marois), Гаелем Дювалем (Gaël Duval) і Фредеріком Бастоком (Frederic Bastok). Головною метою компанії було впровадження GNU/Linux в маси, максимальна його зручність для непідготовлених користувачів. У 2000-2002 році компанія здійснила кілька стратегічних помилок, які мало не призвели до банкрутства фірми, однак в наш час часу справи компанії знову увійшли в нормальне русло. В наш час вона нараховує близько 70 співробітників (45 з яких інженери) і має офіси у Франції, США і Бразилії. Компанія продає свою продукцію в більш ніж в 140 країнах і оцінка числа користувачів Mandriva Linux становить приблизно 3 мільйони, відповідно до mandriva.com сайті. 
24 лютого 2005 компанія Mandrakesoft купила бразильський Linux-вендор Conectiva і змінила назву на Mandriva. Одна з причин зміни назви - тривалий судовий розгляд з корпорацією Hearst Corporation, яка є власником прав на популярного персонажа коміксів Mandrake the Magician. 15 червня 2005 Mandriva поглинає ще одиного дистриб'ютора Linux - цього разу американську компанію Lycoris.
А 15 березня 2006 року відбулося подія, що спричинило за собою великий скандал в Linux-співтоваристві - Гаель Дюваль, співзасновник компанії та координатор спільноти, був звільнений разом з ще 18-ма співробітниками, і навіть був позбавлений свого довічного членства в «Клубі Mandriva». Позиція компанії обґрунтовувалася тим, що «команда Дюваля стала останнім часом неприбутковою». Г-н Дюваль прокоментував свою відставку так: «Це нелегко. Ти створюєш проект і даєш роботу для дюжини людей, а через сім років нинішній керівник компанії говорить тобі, що настала пора йти ». У даний момент Гаель Дюваль розробляє свій дистрибутив Ulteo.
Станом на травень 2015 року компанія перебуває в процесі ліквідації.

Електронна обчислювальна машина «МИР» (абревіатура ) — серія ЕОМ для інженерних обчислень, створена в 1965 році Інститутом кібернетики Академії наук України під керівництвом академіка В. М. Глушкова. Одна з перших у світі персональних ЕОМ. Випускалася серійно та призначалася для використання в навчальних закладах, невеликих інженерних бюро та наукових відділах. Мала ряд унікальних властивостей, зокрема апаратно реалізовану машинну мову, близьку за можливостями до мов програмування високого рівня, та розвинуте математичне забезпечення.
Система числення десяткова (двійково-десяткова). Числа могли бути представлені як цілі десяткові зі знаком, з десятковим порядком та з плаваючою комою, тобто в стандартному форматі більшості алгоритмічних мов. Дії могли виконуватися з числами довільної розрядності та довільного діапазону, обмеженого лише обсягом пам'яті в 4096 символів. Час на виконання операції додавання — 50 мкс. Середня швидкодія — близько 1–2 тисяч оп/с. Машина мала в комплекті електрифіковану друкарську машинку для вводу та виводу інформації зі швидкістю 7 знаків на секунду. Управління машиною було організовано за мікропрограмним принципом.
Мікропрограмування дозволило істотно підняти семантичний рівень машинної мови та довести її до рівня мов програмування високого рівня. Фактично за мікропрограмами виконувалась більшість арифметичних дій, обчислення елементарних функцій, виконувалася попередня трансляція та інтерпретація вхідної програми. Мікрокоманди машини «МИР-1» 120-розрядні та записані на змінних мікропрограмних матрицях. Це дозволяло довільним чином змінювати характер застосування машини, склад арифметичних та логічних операцій, які вона може виконувати.
В склад стандартного математичного забезпечення входили програми чисельних методів, лінійного програмування, розрахунку мережевих графіків, програми розв'язання систем звичайних диференціальних рівнянь, систем лінійних рівнянь до 24 порядку включно, відшукування коренів та власних значень, програми інтерполяції і апроксимації, декілька програм редагування, які дозволли виводити графіки, таблиці та тексти.
Алфавіт вхідної мови ЕОМ «МИР-1» складали великі кириличні та латинські літери, знаки операцій (+, -, ×, /, інтеграл, =, <, >, квадратний корінь, сума, добуток), знаки виділення цілої й дробової частини числа, цифри, покажчик порядку числа, розділові знаки (дужки, крапка з комою, коми й т. д.). При введенні інформації в машину можна було користуватися стандартними позначеннями елементарних функцій (тригонометричних, зворотних тригонометричних, гіперболічних, логарифму та ін.).
Ключові слова на російській мові «РАЗРЯДНОСТЬ», «ВЫЧИСЛИТЬ», «ЗАМЕНИТЬ», «ЕСЛИ», «ТО», «ИНАЧЕ», «ГРАФИК», «МАССИВ», «ЗАГОЛОВОК ТАБЛИЦЫ» та інші використовувалися для опису обчислювального алгоритму й визначення форми вихідної інформації: вивести результат в рядок, у форматі багатопозиційної таблиці, графіка й таке інше. Десяткові числа вводилися в машину в довільному написанні, наприклад, 374,3; 5×10-7; 3 та ін. Розрядність, з якої будуть вироблятися обчислення, вказувалася при формулюванні задачі. Передбачалась можливість роботи з цілими числами й масивами.
Існувала можливість редагування та налагодження раніше уведеної й працюючої програми. Режим «ЗАМЕНЯТЬ» дозволяв одну розрядність обчислень змінити на ішну, один виділений оператор — іншим, додавати оператори в програму, змінювати при деяких умовах опису основної програми тощо.
Вхідне завдання для машини, сформульоване на вхідній мові програмування, послідовно вводилося в запам'ятовуючий пристрій. Відбувалася інтерпретація операторів, директив та виразів на внутрішню мову машини з попереднім синтаксичним контролем, резервування пам'яті для структур даних та іншим.
Арифметичні операції виконувалися у відповідному блоці, який мав стекову організацію. Така структура дозволяла особливо ефективно вирішувати проблеми, пов'язані з управлінням пам'яттю для збереження проміжних результатів обчислень, організації викликів підпрограм, рекурсивних обчислень тощо.
Такий же стековий принцип застосовувався в машині МИР для інтерпретації арифметичних виразів.
Швидкодія машини «МИР-2» становила приблизно 12 000 оп/с. Ємність оперативного запам'ятовуючого пристрою — 8 000 символів. Постійний запам'ятовуючий пристрій мав ємність близько 1,6 млн двійкових розрядів (біт), що є достатнім для розміщення кількох десятків тисяч мікрокоманд. Як зовнішні пристрої використовувались ввод з перфострічки, вивід на перфострічку, електрифіковану друкарську машинку, екранний пульт зі світловим пером.
Вхідною мовою в машині «МИР-2» слугувала спеціальна мова високого рівня АНАЛИТИК, яка розвивала концепції вбудованої мови програмування «МИР-1», і додатково дозволяла безпосередньо формулювати завдання з аналітичних перетвореннях формул, дозволяла отримувати аналітичні вирази похідних та інтегралів.
Структурна інтерпретація мови АНАЛИТИК дозволила реалізувати ефективну роботу з дійсними числами необмеженої розрядності та точних операції над дробовими раціональними числами і алгебраїчними виразами, які розглядалися з точністю до основних співвідношень алгебри та аналізу (навіть співвідношення для трансцендентних функцій). Структурна реалізація аналітичних перетворень забезпечила настільки істотне підвищення продуктивності обчислень, що для цілого ряду конкретних аналітичних задач час їхнього розв'язку на ЕОМ «МИР-2» був у сотні разів меншим, ніж на машинах традиційної архітектури.
Машина «МИР-2» мала унікальний для того часу інтерфейс зі світловим пером, який дозволяв, зокрема, вирішувати проблеми візуального проектування, коригування результатів проектування завдань та результатів розробником. Екранний пульт також дозволяв динамічний діалоговий режим, вкрай важливий для організації ефективного процесу відлагодження складних алгоритмів. Екранний пульт мав буферну пам'ять в 4 тисячі символів. Це дозволяло, наприклад, вводити інформацію з перфострічок в цю буферну пам'ять, проглядати її зміст на екрані, редагувати та виправляти її. Система надавала можливість проводити таке редагування в фоновому режимі, одночасно з виконанням інших завдань.

Mandriva Linux (раніше відома, як Mandrakelinux або Mandrake Linux) — це операційна система, створена компанією Mandriva (раніше Mandrakesoft). Станом на травень 2015 року компанія знаходиться в процесі ліквідації.
У 2005 році внаслідок злиття Mandrakesoft та Conectiva, MandrakeLinux перейменовано на Mandriva Linux.
Mandrakelinux, розпочатий Gaël Duval, є дистрибутом Лінукс, що отримав величезне зростання популярності з часу першого випуску в липні 1998 року. Розробники взяли дистрибут Red Hat, змінили типову стільницю на KDE й додали легкий у вжитку установник, ламаючи міф про те, що Лінукс важко встановити. Розпізнавання апаратного забезпечення та утиліти розмітки диску від Mandrake багатьма вважаються найкращими та багато користувачів використовують Mandrake, тоді як інші дистрибутиви не забезпечили їм достатньої зручності.
Mandrakelinux став популярним дистрибутивом серед новачків у Linux та серед домашніх користувачів, що шукають альтернативну операційну систему. Розробка Mandrake є цілком відкритою та прозорою, з новими пакунками, що з'являються в так званому каталозі «cooker» (піч) щоденно. Коли новий випуск переходить до етапу «бета» знімок cooker береться з першу бету. Процес бета тестування був коротким та інтенсивним, але починаючи з версії 9.0, став довшим та ретельнішим.
Наслідком такого типу розробки є свіжий випуск — дуже сучасний дистрибут Linux. З іншого боку, користувачі можуть помітити більше помилок та менше стабільності, ніж у інших дистрибутах. Багато людей вважає такий компроміс прийнятним для своїх настільних комп'ютерів.
За: 
Проти: 
Менеджер пакунків: RPM5
Вільне завантаження: встановлення з FTP одразу після випуску, ISO образи лише після кількатижневої затримки
Головна сторінка http://www.mandrivalinux.com
З початку 2007 року, Mandriva випускається з періодом в 6 місяців, подібно до Ubuntu та Fedora. Однак, хоча в кожному випуску додається менше нових функцій, весняні випуски (Spring release) базуються на тих самих платформах, що й попередній (головний) випуск, таким чином досягається стабільність річного релізу. Існують плани щодо збільшення циклу розробки Mandriva до 1 року. Паралельно із варіантом для спільноти було забезпечено дистрибутив із включеним програмним забезпеченням під комерційними ліцензіями, такий варіант дистрибутиву поширювався із назвою Mandriva Powerpack.
Реліз Mandriva 2011 підготовлений міжнародною командою розробників, що складається з фахівців російської компанії "РОСА", бразильської Conectiva і французької Mandriva. Дистрибутив розповсюджується у вигляді однієї DVD-збірки, що підтримує роботу в Live-режимі з можливістю установки на диск і доступною для архітектур i586 (1.6 Гб) і x86-64 (1.7 Гб). Підготовлені iso-образи є гібридними, тобто їх можна використовувати як на DVD, так і на USB Flash. 
Випуск як ніколи раніше багатий значними нововведеннями, як на рівні організації інтерфейсу користувача, так і на рівні системних компонентів. Наприклад, здійснено перехід на пакетний менеджер RPM5 і систему ініціалізації Systemd, доданий новий інтерфейс запуску програм і перероблені різні частини десктоп-оточення. Переглянутий процес установки: замість вибору компонентів у інсталяторі, сформований встановлений за замовчуванням базовий склад програм, для якого відібрано по одному ретельно підібраному і протестованому застосунку для кожного виду завдань. 
Відповідно до нового циклу підготовки релізів, нові значні версії Mandriva будуть випускатися раз на рік. Базовий термін підтримки і випуску оновлень становитиме півтора року. Раз на кілька років буде формуватися LTS-випуск, що відрізняється тривалим часом випуску оновлень (3 роки). Зокрема, найближчий LTS-реліз планується сформувати на базі Mandriva Linux 2011 і випустити наприкінці 2011 року.
Розробницька гілка Mandriva Linux завжди мала кодову назву "Cooker". Ця гілка напряму стає випуском нової версії.
У вересні 2010 року компанія Mandriva у зв'язку з фінансовими труднощами ліквідувала свій підрозділ Edge-IT у результаті чого була звільнена значна кількість розробників дистрибутиву. У результати звільнені співробітника створили форк Mageia


Арсе́н Бори́сович Ава́ков (,  , м. Баку, Азербайджанська РСР) — український політичний і громадський діяч вірменського походження, народний депутат України 7-го і 8-го скликань. Виконувач обов'язків міністра внутрішніх справ України з 22 лютого 2014, міністр внутрішніх справ України з 27 лютого 2014. Голова Харківської обласної державної адміністрації (з 4 лютого 2005 по лютий 2010), колишній депутат Харківської обласної ради. Член Ради національної безпеки і оборони України з 25 травня 2007 по 21 січня 2008, Організаційного комітету з підготовки та проведення в Україні фінального турніру чемпіонату Європи 2012 з футболу з 24 квітня до 8 травня 2007 р., Національної ради з питань взаємодії органів державної влади та органів місцевого самоврядування. Заслужений економіст України. За даними журналу «Фокус» на 2012 рік, займає 70 місце у списку найбагатших людей України зі статками у 189,0 мільйонів доларів. Член партії «Народний фронт», голова її Харківської обласної організації. Блогер.
Народився у селищі ім. Кірова (Кіровський, нині — Бінагадинський район) м. Баку у сім'ї військовослужбовця.
З 1966 постійно мешкає в Україні. За національністю — вірменин
У 1981–1982 працював препаратором кафедри «Автоматизовані системи управління» Харківського політехнічного інституту.
У 1988 закінчив Харківський політехнічний інститут (спеціальність — «Автоматизовані системи управління», кваліфікація — інженер-системотехнік).
У 1987–1990 працював інженером у Всесоюзному науково-дослідницькому інституті охорони вод (м. Харків).
У 1990 заснував і очолив АТ «Інвестор», а в 1992 р. — комерційний банк «Базис».
У 2002 обраний членом виконавчого комітету Харківської міської ради.
4 лютого 2005 Указом Президента України призначений головою Харківської обласної державної адміністрації та склав повноваження Голови наглядової ради АТ «Інвестор» й АКБ «Базис».
26 березня 2006 обраний депутатом Харківської обласної ради V скликання, член комісії з питань бюджету.
18 травня 2009 відмовився коментувати можливе його призначення на посаду керівника Секретаріату Президента України:
3 лютого 2010 Харківська обласна рада на своїй сесії рішенням № 1578-V висловила йому як голові облдержадміністрації недовіру. Того ж дня заступник прокурора Харківської області Микола Шадура виніс протест на це рішення. 4 лютого прокурор Харківської області Василь Синчук відкликав протест. 5 лютого Харківська обласна рада подала апеляційну скаргу в справі, що стосується позову Авакова до облради щодо рішення сесії про недовіру йому. Керуючись п. 10 ст. 118 Конституції України 5 лютого 2010 р. Указом Президента України № 116/2010 Арсена Авакова було звільнено з посади голови Харківської обласної державної адміністрації:
Причому в облдержадміністрації було заявлено, що прохання про відставку губернатор не подавав. Того ж дня Аваков заявив про незаконність Указу Президента. Але 6 лютого у своїй авторській програмі «Акценти» на місцевому телеканалі «ОТБ» він заявив, що, можливо, подасть у відставку, щойно одержить на руки оригінал Указу Президента. 8 лютого під тим же номером і за те ж число на офіційному сайті Президента України з'явився інший текст Указу — про звільнення відповідно до частини 9 статті 118 Конституції України. 9 лютого о 15:00 Аваков подав на ім'я Президента заяву про відставку:
Також своїм останнім розпорядженням він призначив в.о. голови Харківської облдержадміністрації свого першого заступника Володимира Бабаєва. Коментуючи питання про можливе балотування на посаду Харківського міського голови навесні 2010 р., Аваков заявив:
У той же день близько 16:00 текст розміщеного на сайті Президента України Указу про звільнення А. Б. Авакова з посади під тим же номером від 5 лютого знову було змінено на первинний:
10 лютого на офіційному сайті Харківської облдержадміністрації з'явилося розпорядження А. Б. Авакова від 9 лютого 2010 № 49-к «Про припинення повноважень голови обласної державної адміністрації»:
Віктор Ющенко 16 лютого пояснив звільнення Авакова порушенням прохання бути політично незаангажованими під час виборів Президента.
На початку березня з'ясувалося, що позов Арсена Авакова до Харківської обласної ради про незаконність рішення стосовно недовіри йому як голові облдержадміністрації загубився між Окружним адміністративним судом і Апеляційним адміністративним судом.
22 лютого 2014 обраний в.о міністра внутрішніх справ, після того, як з цієї посади було звільнено Віталія Захарченка.
З 27 лютого 2014 — Міністр внутрішніх справ України в першому та другому урядах Арсенія Яценюка.
На позачергових виборах до Верховної ради 2014 року обраний народним депутатом України 8-го скликання за партійним списком (№ 6 у списку) від Народного фронту.
Під час президентської виборчої кампанії 2004 р. був заступником керівника Харківського регіонального штабу Віктора Ющенка, першим заступником голови Харківського регіонального «Комітету національного порятунку».
У березні 2005 р. обраний до Ради партії Наша Україна та її президії.
11 квітня 2009 р. за пропозицією лідера Всеукраїнського громадського руху «За Україну!» В'ячеслава Кириленка обраний головою Харківської обласної організації «За Україну!».
На запрошення Юлії Тимошенко рішенням президії політради ВО «Батьківщина» 21 квітня 2010 призначений головою Харківської обласної організації партії. Це рішення викликало заперечення серед деяких депутатів фракцій БЮТ у Харківській міській і обласній радах.
У жовтні 2010 брав участь у виборах Харківського міського голови. Однак, як заявляє міжнародна правозахисна організація Freedom House, в результаті масових порушень результат виборів був змінений на користь Геннадія Кернеса.
В січні 2012 проти Арсена Авакова прокуратурою Харківської області було порушено кримінальну справу за статтею «перевищення влади та службових повноважень». 31 січня в квартирах Авакова відбулися обшуки.
31 січня 2012 Авакова було оголошено до міжнародного розшуку. Червонозаводський суд Харкова видав постанову про його арешт.
Проте голови парламентських фракцій «БЮТ—Батьківщина» та «Наша Україна — Народна Самооборона» Андрій Кожемякин і Микола Мартиненко звернулися до Генерального секретаріату Інтерполу із проханням відмовити правоохоронним органам України в розшуку і затриманні лідера харківської опозиції Арсена Авакова.
З аналогічним проханням до Інтерполу звернувся співголова Харківської правозахисної групи Євген Захаров.
Лідер фракції БЮТ—"Батьківщина" Андрій Кожем'якин назвав справу Авакова замовленою і сфабрикованою.
Юлія Тимошенко заявила, що Аваков винен лише в тому, що є опозиціонером.
Сам Арсен Аваков звернувся до Генерального прокурора України з проханням закрити кримінальну справу стосовно нього у зв'язку з відсутністю складу злочину, на підставі п. 2 ч. 1 ст. 6 Кримінально-процесуального кодексу України.
За підсумками парламентських виборів 2012, обраний народним депутатом України по списках об'єднаної опозиції «Батьківщина». Заступник голови фракції. Голова підкомітету з питань законодавства про статус народного депутата України Комітету Верховної Ради з питань Регламенту, депутатської етики та забезпечення діяльності Верховної Ради України
Після загибелі одного з координаторів «Правого сектору» Олександра Музичка лідер Правого сектору Дмитро Ярош на брифінгу в Києві заявив, що вимагає відставки міністра МВС України Арсена Авакова. Відповідаючи на заяву Яроша Аваков сказав, що приймає виклик Правого сектору і його позиція до всіх, хто порушує громадський порядок, буде жорстокою.
17 грудня 2014 призначив своїм першим заступником 36-річну грузинку Екатерину Згуладзе, яка 13 грудня отримала громадянство України. Перший заступник пізніше анонсувала реформу МВС України.
25 березня 2015 року під час засідання уряду було публічно затримано керівника державної служби з надзвичайних ситуацій Сергія Бочковського та його заступника Василя Строєцького. Арсен Аваков звернувся з проханням звільнити Бочковського та Строєцького, а також всіх обласних керівників ДСНС, оскільки вони також причетні до цієї злочинної схеми. Пізніше він сказав, що вирішив провести публічний арешт, щоб вони не уникнули покарання.
1 липня Аваков терміново приїхав до Миколаєва в супроводі спецназу й усунув від роботи весь склад ДАІ Миколаївської області, звинувативши їх у хабарництві. Він заявив, що до того часу, як нова поліція приступить до роботи, Миколаївську область патрулюватиму спецпідрозділ «Миротворець» 6 липня Аваков звільнив усіх співробітників ДАІ Донецької області.
14 вересня 2015 року міністр внутрішніх справ України Арсен Аваков програв суд жителю Львова Святославу Літинському у справі про виступ міністра російською мовою. Про це Літинський повідомив у соціальній мережі Facebook. «Виграв суд щодо виступу Арсена Авакова. Суд визнав протиправною відмову у видачі мені перекладу виступу пана міністра», — написав львів'янин.
Відтак МВС подало апеляцію до суду з вимогою скасувати попереднє рішення суду про обов'язок Арсена Авакова провадити державну діяльність українською мовою чи про дублювання українською мовою виступу чиновника. Засідання суду мало відбутися у Львівському апеляційному суді 9 листопада 2015 — в День української писемності та мови, але в останній момент Аваков передумав і відмовився від позову.
14 квітня 2016 року Верховна Рада України призначила новий склад Кабінету Міністрів України (уряд Гройсмана), у складі якого Арсен Аваков перепризначений на посаду міністра внутрішніх справ України.
У 2006 році Арсен Аваков був звинувачений журналісткою Валентиною Романенко у тому, що він нібито є власником газових свердловин у Валківському районі Харківської області, після чого він подав на неї до суду з вимогою спростувати цю інформацію та виграв його.
Активісти «Правого сектору» звинувачують Арсена Авакова у смерті Олександра Музичка при його затриманні 25 березня 2014 і вимагають його відставки з посади міністра МВС України.
Народний депутат Інна Богословська стверджує, що Міністр внутрішніх справ Арсен Аваков був призначений на свою посаду для того, щоб випустити Тимошенко, посадити всіх політичних опонентів і випустити з країни Віктора Януковича.
27 березня 2014 Рівненська міська рада оголосила загибель Олександра Музичка політичним вбивством і закликала міністра внутрішніх справ Арсена Авакова подати у відставку.
31 березня 2014 Луцька міська рада оголосила загибель Олександра Музичка політичним вбивством і закликала міністра внутрішніх справ Арсена Авакова і його заступника Володимира Євдокимова подати у відставку.
31 березня 2014 журналісти ТСН зафіксували факт порушення ПДР, що полягали в перевищенні швидкості і обмеження руху по маршруту слідування кортежем міністра МВС України.
14 грудня 2015 Арсен Аваков на своїй сторінці Facebook розповів про сутичку з Міхеілом Саакашвілі під час засідання Національної ради реформ на очах у Президента України Петра Порошенка. Після цього губернатор одеської області вимагав у АП оприлюднити відео засідання. Заступник голови адміністраціі Дмитро Шимків заявив, що адміністрація оприлюднювати відео не збирається тому, що основним принципом проведення засідань Нацради реформ була відсутність преси, оскільки цей орган замислювався як майданчик для «відвертого обговорення реформ», а не телевізійне шоу, де «політики змагаються за рейтинги і з'ясовують стосунки». Пізніше міністр МВС виклав відеозапис сутички, з якого стало відомо, що Аваков намагався поцілити у Саакашвілі склянкою через те, що губернатор назвав його злодієм.
15 січня 2016 журнал Новое Время опублікував своє розслідування про те, як Арсен Аваков в кріслі очільника МВС не тільки зумів повернути всі втрачені раніше бізнес-активи, але й за допомогою сім'ї активно заробляє на видобутку газу, занижуючи його вартість і «оптимізуючи» податки
13 вересня 2016 року генеральний прокурор України Юрій Луценко заявив, що стосовно міністра внутрішніх справ Арсена Авакова відкрито і розслідується кримінальна справа. 14 вересня перший заступник генерального прокурора Дмитро Сторожук повідомив, що Генеральна прокуратура України передала до Національного антикорупційного бюро України (НАБУ) матеріали, в яких фігурує ім'я міністра внутрішніх справ Арсена Авакова. 16 вересня стало відомо, що НАБУ розслідує кримінальне провадження за фактом зловживання службовим становищем посадовими особами Дергачівської районної адміністрації Харківської області під час відчуження у приватну власність понад 18 га землі компанії «Інвестор», яку заснував міністр внутрішніх справ Арсен Аваков і кінцевим бенефіціаром якої зараз є дружина міністра Інна.
Автор 13 наукових публікацій, у тому числі — однієї монографії. Зокрема:
Голова Харківського обласного відділення Національного олімпійського комітету України. Співзасновник Фонду ім. Маріанни Авакової, благодійної організації «Зоряний міст» (що опікується проведенням однойменного міжнародного фестивалю фантастики) та благодійного фонду «Ренесанс». За його ініціативою в квітні 2010 створено Фонд громадянських ініціатив Арсена Авакова.
Член партій:
Активний користувач соціальної мережі Facebook. Першим перетнув межу у 200 тис. підписників, і залишається найпопулярнішим українським користувачем мережі з кількістю осіб, що стежать за ним, у понад 202 тис..
В 2007 р. присвоєно почесне звання «Заслужений економіст України».
За думкою тижневика «Фокус»:
У 2009 році зайняв перше місце в рейтингу 30 найвпливовіших харків'ян, «666 найвпливовіших українців» за думкою тижневика «Коментарі».
24 вересня 2009 Надзвичайний і Повноважний Посол Республіки Білорусь в Україні Валентин Величко вручив Арсену Авакову медаль «65 років визволення Республіки Білорусь від німецько-фашистських загарбників», зазначаючи, що:
За «"великий особистий внесок у рішення проблем ветеранів-афганців і членів родин полеглих воїнів"» у грудні 2009 нагороджений пам'ятною медаллю «30 років від дня введення військ у Афганістан» (із посвідченням нагороди № 1).

Верифіка́ція (пізньолат. "verificatia" — підтвердження;  — істинний, "facio" — роблю) — доказ того, що вірогідний факт або твердження є істинним. Термін використовується залежно від того, як обґрунтовується істина: базується вона на приведенні одного доказу або аргументу - чи вона повинна підтверджуватися можливістю багаторазового відтворювання, тобто перевірятися практикою.
В науці: логіко-методологічна процедура встановлення істинності наукової гіпотези (так само як і поодинокого, конкретно-наукового твердження) на підставі їхньої відповідності емпіричним даним ("пряма" або "безпосередня верифікація") або теоретичним положенням, що відповідають емпіричним даним ("непряма верифікація"). У рамках логічного позитивізму принцип верифікованості розуміється критеріально вичерпним способом апробації наукових тверджень, які розуміються як «протокольні припущення» як фіксації даних безпосереднього досвіду: твердження, котрі виходять за рамки «протокольних пропозицій» трактуються як такі, що неверифікуються, у випадку чого в дію вступає принцип фальсифікації.


Фо́кін Віто́льд Па́влович ( , с. Новомиколаївка, тодішня Дніпропетровська область, УСРР) — український радянський державний діяч, Прем'єр-міністр України (23 жовтня 1990 — 1 жовтня 1992). Депутат Верховної Ради УРСР 10-12-го скликань. Член Ревізійної комісії КПУ у 1976—1981 р. Член ЦК КПУ в 1981—1991 роках.
Народився в родині учителів. 1954 року закінчив гірничий факультет Дніпропетровського гірничого інституту за спеціальністю «розробка родовищ корисних копалин» й дістав призначення на шахти Луганщини. Від серпня 1954 до серпня 1963 року працював помічником начальника і начальником дільниці на шахті «Центральна-Боківська»(1954—1957), заступником головного інженера та головним інженером шахти, начальником шахтоуправління № 32 (1957—1963) у м. Боково-Антрацит, Луганської області. Член КПРС з 1957 року.
Від серпня 1963 до вересня 1971 року працював заступником начальника комбінату «Донбасантрацит» у Красному Лучі, керуючим трестом «Первомайськвугілля» в Первомайську, головним інженером комбінату «Ворошиловградвугілля» в Стаханові, начальником комбінату «Свердловантрацит» у Свердловську Ворошиловоградської області (нині Довжанськ Луганської області).
У 1971 році направлений на роботу до Держплану УРСР: начальник відділу (1971—1972), заступник голови (1972—1979), перший заступник голови (1979—1987), заступник голови Ради Міністрів — голова Держплану УРСР (1987—1990), заступник голови Ради Міністрів — голова Державного комітету УРСР з економіки (серпень 1990 — жовтень 1990).
У жовтні 1990 р. на Вітольда Фокіна було покладено виконання обов'язків голови Ради Міністрів України. У листопаді того ж року був затверджений на цій посаді. З березня 1991 року — прем'єр-міністр України. 30 вересня 1992 року подав у відставку.
Фокін один з тих, хто підписав Угоду урядів Білорусі, Росії та України про впровадження узгодженої економічної політики. У цьому документі передбачалося проведення скоординованих реформ з послідовним впровадженням ринкових механізмів, продумана трансформація форм власності, забезпечення вільного підприємництва. Було, зокрема, записано: "«… підприємці трьох країн будуть утримуватися від заподіяння шкоди один одному»". В цьому документі містилася домовленість — будувати економічні відносини на базі існуючої грошової одиниці — карбованця (рубля), а перехід, у перспективі, на національну валюту вимагав попереднього сповіщення. Глави урядів зобов'язувалися проводити політику обмеження грошової емісії, впроваджувати механізми ефективного контролю над грошовою масою, удосконалювати систему взаємозаліків, проводити узгоджену політику скорочення дефіциту бюджетів, координувати ставки податку на додану вартість.
З 1991 року Фокін на громадській роботі: депутат Верховної Ради СРСР 12-го скликання від Лисичанського територіального округу Луганської області, народний депутат Верховної Ради України 12-го (1-го) скликання (1991—1994 рр.) від Дарницького виборчого округу № 6 міста Києва. У групи і фракції не входив.
З 1993 року науковий співробітник Інституту світової економіки і міжнародних відносин, Президент Міжнародного Фонду гуманітарних і економічних зв'язків України з Російською Федерацією, член Вищої економічної Ради при Президенті України (1997—2001). З 1999 року президент Луганського земляцтва в м. Києві (зараз — Почесний Президент).
Кандидат технічних наук, професор. У 2012 році Європейська Академія наук (Ганновер) присвоїла звання доктора філософії з економічних питань і нагородила медаллю імені лауреата Нобелівської премії Альберта Швейцера «За гуманізм і служіння народу» з врученням Почесного диплому.

Вале́рій Па́влович Пустово́йтенко ({{н}} 23 лютого 1947, с. Адамівка, Березанського району, Миколаївської області, Українська РСР, СРСР) — український політик, прем'єр-міністр України з 16 липня 1997 по 22 грудня 1999.
Народився в сім'ї колгоспників.
Закінчив Одеське ремісниче училище № 9. Навчався в Одеському політехнічному та Дніпропетровському інженерно-будівельному інститутах. Доктор технічних наук. Кандидатська дисертація «Геотехнічне обґрунтування технології будівництва підземних об'єктів в Україні» (1996). Докторська дисертація «Теорія і практика освоєння підземного простору України в умовах розвитку геотехногенних процесів» (Національна гірнича академія України, 2002).
1984–1986 — керуючий трестом «Дніпробудмеханізація».
1986–1987 — голова виконкому Бабушкінської районної ради м. Дніпро.
З 1987 р. — заступник голови виконкому Дніпропетровської міської ради.
У березні 1990 р. обраний народним депутатом України.
У квітні — вересні 1993 — міністр Кабінету Міністрів України.
Від жовтня 1993 р. до липня 1994 р. — заступник голови кредитно-фінансового союзу «Експобанк».
Від липня 1994 р. до липня 1997 р. — міністр Кабінету Міністрів України.
Від 16 липня 1997 р. очолив Кабінет Міністрів України.
З 1999 року — співголова Всеукраїнського об'єднання демократичних сил «Злагода».
Після інавгурації Президента України Л.Кучми у листопаді 1999 р. уряд В.Пустовойтенка склав повноваження згідно з Конституцією України.
З липня 1996 по серпень 2000 року очолював Федерацію футболу України.
Після відставки зайнявся партійною роботою. Від травня 1999 р. до травня 2006 р. — голова Народно-демократичної партії.
Від 9 червня 2001 р. до 30 квітня 2002 p. — міністр транспорту України в уряді А.Кінаха.
2002–2006 — народний депутат України.
У травні 2006 р. виконував обов'язки заступника голови Київської міської держадміністрації, але на цій посаді не залишився.
З 9 квітня 2010 р. по 25 лютого 2014 р. — радник Президента України
Член Ради старійшин (на чолі з Л. Кравчуком).
Викладає в Академії муніципального управління, працював головним радником голови спостережної ради Комерційного банку «Даніель».
Член Політради НДП.
Кавалер міжнародного ордена Святого Станіслава.
Указом Президента України № 336/2016 від 19 серпня 2016 року нагороджений ювілейною медаллю «25 років незалежності України».
{{start box}}

Васи́ль Васи́льович Дурдине́ць ({{н}} 27 вересня 1937, с. Ромочевиця, Підкарпатська Русь, Перша Чехословацька Республіка (нині Мукачівський район, Закарпатська область, Україна) — український державний, політичний та громадський діяч і дипломат. Радник міністра внутрішніх справ України.
1960 — закінчив юридичний факультет Львівського державного університету ім. І. Я. Франка.
1958–1978 — працював у комсомольських і компартійних органах (Львів, Москва, Київ).
1978 — призначений заступником, а 1982 — 1-м заступником міністра внутрішніх справ УРСР. На цій посаді працював до лютого 1991 р. У 1986 році очолював оперативний штаб забезпечення правопорядку в зоні аварії на Чорнобильській АЕС;
Двічі (березень 1990 та 1994 роках) обирався народним депутатом України. З 1991 року — член Президії, голова постійної Комісії Верховної Ради України з питань оборони і державної безпеки держави;
29 січня 1992 р. — обраний 1-м заступником голови ВР України;
У липні 1995 р. увійшов до складу Кабінету Міністрів України як віце-прем'єр-міністр з питань державної безпеки та надзвичайних ситуацій.
18 червня 1996 — призначений 1-м віце-прем'єр-міністром України. Одночасно залишався головою Координаційного комітету по боротьбі з корупцією й організованою злочинністю при Президентові України.
Указом Президента України від 2 липня 1997 р. призначений виконуючим обов'язки прем'єр-міністра України.
Ініціатор створення Міністерства України з питань надзвичайних ситуацій та у справах захисту населення від наслідків Чорнобильської катастрофи (1996 р.). Більшість державних діячів та законрдонних експертів, вважають створене В. В. Дурдинцем, Міністерство з питань надзвичайних ситуацій найбільш потужним за ефективністю діяльності в Україні.
30 липня 1997 — звільнений з посади в. о. прем'єр-міністра України й призначений директором Національного бюро розслідувань України.
22 березня 1999 — 30 листопада 2002 — міністр з питань надзвичайних ситуацій та у справах захисту населення від наслідків Чорнобильської катастрофи.
Особисто очолив розроблення Національної програми подолання наслідків Чорнобильської катастрофи, яка була схвалена Верховною Радою України. Активно сприяв створенню міцної і справедливої законодавчої бази соціального захисту потерпілих. Під керівництвом Василя Дурдинця ліквідовані наслідки катастрофічних паводків у Закарпатській області (1998—2002).
2 грудня 2002 — 15 липня 2003 — Надзвичайний і Повноважний Посол України в Угорській Республіці (в Словенії — за сумісництвом).
Член Урядового комітету з реформування аграрного сектору та з питань екології і надзвичайних ситуацій з 17 лютого 2000, член Ради національної безпеки і оборони України зі серпня 1997, представник України в постійних органах Частково відкритої угоди Ради Європи щодо запобігання, захисту та надання допомоги у разі великих природних і техногенних катастроф у серпні 1999 — листопаді 2003.
З серпня 1995 р. — голова Міжвідомчої комісії з проведення паспортизації громадян;
З вересня 1995 р. — голова Координаційної ради з питань розбудови державного кордону України;
З жовтня 1995 р. — голова Міжвідомчої комісії з питань вреґулювання кризових ситуацій у разі вчинення актів незаконного втручання в діяльність цивільної авіації;
З 05 вересня 1995 по 02 лютого 1995 — Голова Національної координаційної ради боротьби з наркоманією при Кабінеті Міністрів України;
З 12 липня 1996 по 19 березня 1999 — голова Державної комісії з питань зв'язку і радіочастот;
З серпня 1995 по червень 1998 — голова Комісії з питань повернення в Україну валютних цінностей, що незаконно знаходяться за її межами;
1996—1997 роки — голова Державної комісій з підготовки та проведення конкурсів на найкращий ескіз великого Державного Герба України та найкращий текст Державного Гімну України;
1997—2000 роки — член Координаційної ради з питань судово-правової реформи при Президентові України;
Генерал внутрішньої служби України (з 1997).
З 2004 р. — голова асоціації «Чорнобиль», радник Міністерства внутрішніх справ.
Почесний професор Національної академії внутрішніх справ з 1997.
Заслужений працівник МВС з 1990.
Заслужений прикордонник України з 1997 р.
У здобутку Василя Дурдинця понад 280 нагород. Серед них орден Трудового Червоного Прапора (1977), Знак Пошани (1971), «За особисту мужність» (1991), почесними грамотами Президії ВР УРСР (1987), КМ України (1998), Почесною відзнакою Президента України (серпень 1996), орденом «За заслуги» II ст. (27 вересня 2012), іменною вогнепальною зброєю (1996), лауреат Премії імені Ярослава Мудрого 2008 року «За цикл наукових праць та проектів з питань інформатизації законотворчої, правоохоронної та правоосвітньої діяльності». "За видатні особисті заслуги перед Україною в галузі державного будівництва, плідну діяльність у забезпеченні захисту та надання допомоги у разі природних і техногенних катастроф нагороджений орденом князя Ярослава Мудрого V (2000) та IV (2002) ступенів." 
Почесний громадянин міст Бобринця і Котовська, «Народний посол України».
Заслужений юрист України (26 квітня 2011) — "за мужність і самовідданість, виявлені під час ліквідації наслідків Чорнобильської катастрофи, багаторічну активну громадську діяльність, сумлінну працю та високий професіоналізм"
Почесний доктор Київського університету права НАН України (2013)
Орден «За заслуги» I ст. (25 червня 2016) — "за значний особистий внесок у державне будівництво, соціально-економічний, науково-технічний, культурно-освітній розвиток України, вагомі трудові здобутки та високий професіоналізм"
Відзнака Президента України — ювілейна медаль «25 років незалежності України» (2016).
{{succession|office= 8-й Прем'єр-міністр України <br>19 червня 1997 — 16 липня 1997 |preceded= Лазаренко Павло Іванович<br> | succeeded=Пустовойтенко Валерій Павлович }}

Павло́ Іва́нович Лазаре́нко ( 23 січня 1953, с. Карпівка, Широківський район, Дніпропетровська область, Українська РСР) — український державний діяч, 5-й прем'єр-міністр України з 28 травня 1996 року по 18 червня 1997 року.
Головний фігурант кримінальної Справи Лазаренка. 2004 року міжнародна організація Трансперенсі Інтернешнл включила Лазаренка до десятки найкорумпованіших державних діячів світу.
Народився в селянській родині. Батько — Іван Трифонович — народився в селі Гнідин (Бориспільського району на Київщині) 1926 року. Того ж року разом з батьками переїхав на Херсонщину.
Дід Трифон був садівником. У 1932 році разом із сім'єю перебрався з Херсонщини в село Карпівку, де заклав 34-гектарний сад. 1944 року пішов на фронт і не повернувся.
Батько, Іван Трифонович, також садівник (насадив у Карпівці сад площею 560 га). У 28 років очолив у Карпівці колгосп, згодом був головою колгоспу у сусідньому селі Олександрія. Був членом Компартії з 1956 року.
Має двох братів — старшого Миколу і молодшого Івана.
Очолював сільраду в рідному селі батька — Гнідині (1975–1986), тепер працює на Інгулецькому гірничо-збагачувальному комбінаті.
Очолював одне зі сільськогосподарських підприємств Новомосковського району Дніпропетровської області, в 2006 році обраний заступником голови Дніпропетровської обласної ради.
В 1970 році працював водієм в колгоспі «Зоря комунізму» Широківського району Дніпропетровської області.
З травня 1971 по червень 1973 року проходив строкову військову службу в лавах Радянської армії, на кордоні з Афганістаном.
Після демобілізації навчався на агрономічному факультеті Дніпропетровського сільськогосподарського інституту, який закінчив з відзнакою у 1978 році, отримавши спеціальність вчений-агроном.
З 1978 по 1983 працював у колгоспі ім. Калініна Новомосковського району Дніпропетровської області на посадах агронома-організатора, головного-агронома, а з 1979 до 1983 року — голова правління колгоспу (обраний у 26-річному віці).
На початку 1984 року Лазаренка призначено начальником управління сільського господарства Царичанського райвиконкому.
З 1985 до 1987 року працював у Царичанському райкомі КПУ.
З 1987 до 1990 року — у Дніпропетровському обкомі КПУ, обіймав посади пов'язані з сільськогосподарським виробництвом і харчовою промисловістю.
У лютому 1990 року обраний головою ради агропромислового комплексу Дніпропетровської області.
У серпні 1991 року Лазаренка обрали першим заступником голови виконкому Дніпропетровської обласної ради. Окрім того його було призначено начальником обласного управління сільського господарства.
У березні 1992 року президент Леонід Кравчук призначив Лазаренка представником Президента України в Дніпропетровській області. Кандидатуру Лазаренка висунула рада конференції трудового колективу Дніпропетровського державного аграрного університету і її рішення підтримали понад 200 трудових колективів. Леонід Кучма в цей період пропонував іншу кандидатуру — Валерія Пустовойтенка. На цій посаді він пропрацював до 1994 р., після чого очолив обласну раду.
Держ. службовець 1-го рангу (IV.1994).
19 липня 1995 Лазаренко очолив Дніпропетровську обласну державну адміністрацію.
За поданням прем'єр-міністра України Євгена Марчука Президент України Леонід Кучма призначив Павла Лазаренка 5 вересня 1995 р. першим віце-прем'єр-міністром.
28 травня 1996 р. Президент Кучма затвердив, в межах повноважень передбачених чинним тоді Конституційним Договором, Лазаренка прем'єр-міністром України.
10 липня 1996 р. Верховна Рада затвердила Лазаренка прем'єр-міністром України.
2 липня 1997 звільнено з поста голови уряду.
1998 року став народним депутатом і очолив депутатську фракцію «Громада».
Доктор економічних наук (1997). Кандидат сільськогосподарських наук.
14 вересня 1998 року Генеральна прокуратура України порушила кримінальну справу проти П. Лазаренка за розкрадання державного майна в особливо великих розмірах. Правосуддя Швейцарії засудило П. Лазаренка до ув'язнення за відмивання грошей у банках Швейцарії.
17 лютого 1999 року Верховна Рада України ухвалила рішення про зняття депутатської недоторканності з П. Лазаренка. За тиждень перед цим він виїхав з України. Перебував в ув'язненні під слідством у США, а також під слідством в Україні.
Працюючи на чолі уряду, звинувачувався опозиційною пресою в монополізації газового ринку України та злочинній корупції. Вважався лідером так званого дніпропетровського клану.
Згідно з рейтингом найбільших корупціонерів світу, складеному у 2008 р. Всесвітнім банком по спільній програмі з ООН «Повернення викрадених активів», Павло Лазаренко увійшов до десятки найкорумпованіших державних діячів світу.
Судовий процес проходив в Сан-Франциско, оскільки в Каліфорнії його родина володіє ранчо. 25 серпня 2006 р. в Сан-Франциско Лазаренко був засуджений до 97 місяців тюремного ув'язнення і штрафу в 10 млн доларів за відмивання грошей і інші злочини. Більше п'яти років Лазаренко провів під домашнім арештом у власній квартирі в Сан-Франциско. Потім, як повідомляли українські ЗМІ з посиланням на бюро в'язниць США, термін утримання Лазаренка під вартою був скорочений на 7 місяців — до 1 листопада 2012 року. В результаті рішення судді сума доведених фінансових зловживань скоротилася до 4,5-5 млн доларів.
Після домашнього арешту значну частину покарання Лазаренко відбував у федеральній тюрмі міста Дублін (Каліфорнія). А за рік до визволення Павла Лазаренка перевели до в'язниці в місті Термінал Айленд поблизу Лос-Анжелеса.
1 листопада 2012 року Павло Лазаренко був звільнений.
6 липня 2016 року оглядач The New York Times Леслі Уейн повідомив, що Павло Лазаренко проживає із своєю другою дружиною і трьома дітьми в окрузі Марін неподалік Сан-Франциско (США).

Євге́н Кири́лович Марчу́к ({{н}} 28 січня 1941, Долинівка, Гайворонський район, Одеська (нині Кіровоградська область), УРСР, СРСР) — український державний діяч, 6-й Прем'єр-міністр України (керував урядом: 6 березня 1995 (до 8 червня, в. о.) — 27 травня 1996), генерал армії України, кандидат юридичних наук.
Народився 28 січня 1941 р. в с. Долинівка, Гайворонського району Одеської області (нині Кіровоградська область) у селянській родині. У 1963 р. закінчив філологічний факультет Кіровоградського педагогічного інституту ім. О. С. Пушкіна за спеціальністю учитель української мови і літератури.
Від 1963 р. працював у Комітеті державної безпеки УРСР: 14 років був на оперативній і 17 років на керівній роботі в системі розвідки та контррозвідки. Пройшов усі службові щаблі КДБ УРСР: від молодшого лейтенанта до генерала. Генерал армії України (звання присвоєно указом Президента України 23 березня 1994 р.).
5 червня 1991 р. на засіданні Верховної Ради УРСР конституційною більшістю (344 голоси — «за») був призначений Державним міністром з питань оборони, національної безпеки і надзвичайних ситуацій УРСР.
За поданням Голови Верховної Ради України Леоніда Кравчука 6 листопада 1991 року Є.Марчук конституційною більшістю (307 — «за») Верховної Ради першого демократичного скликання на конкурсній основі був призначений першим Головою Служби безпеки України (1991–1994).
Указом Президента України Л.Кравчука (N 348/94) від 1 липня 1994 року (між першим і другим туром президентських виборів 1994 року) Є.Марчук призначається віце-прем'єр-міністром в Уряді В.Масола, відповідальним за організаційно-правове, фінансове і соціальне забезпечення всієї оборонної і правоохоронної системи держави.
31 жовтня 1994 року Указом Президента Л.Кучми (N 647/94) Є.Марчук призначається Першим віце-прем'єр-міністром України — Головою Координаційного комітету при Президентові України по боротьбі з корупцією і організованою злочинністю.
У зв'язку із тим, що Прем'є-міністр В.Масол подав у відставку з посади керівника Уряду, Президент Л.Кучма указом від 3 березня 1995 року (N 166/95) призначив Є.Марчука виконувачем обов'язків Прем'єр-міністра.
Під час підписання Конституційного договору між президентом і парламентом (08.06.1995. № 1к/95-ВР) Указом Президента Л.Кучми (N 433/95) Перший віце-прем'єр-міністр Є.Марчук призначений Прем'єр-міністром України.
Згідно із тодішнім законодавством, Є.Марчук, будучи державним службовцем, мав право балотуватися до Верховної Ради України. У грудні 1995 р. на довиборах до Верховної Ради по Миргородському виборчому округу (№ 324) був обраний народним депутатом у першому турі (його підтримали 83,71% виборців при шести претендентах). У парламенті був обраний до Комітету з питань оборони і державної безпеки, а у жовтні 1996 року очолив фракцію «Соціально-ринковий вибір».
Розбіжності у поглядах із президентом і його оточенням на подальший розвиток держави все більше давалися взнаки і Президент Л.Кучма своїм Указом від 27 травня 1996 року (N 378/96) увільнив Є.Марчука «з посади Прем'єр-міністра України у зв'язку з виконанням ним функцій і повноважень народного депутата України на постійній основі». Пояснення Адміністрацією Президента Л.Кучми такого рішення в публічному дискурсі набуло фольклорного виразу: «за створення власного політичного іміджу».
У березні 1998 року на чергових виборах до Верховної Ради України, не вступаючи у члени партії СДПУ(о), увійшов під другим номером до першої п'ятірки її списку, очолюваного президентом України Л.Кравчуком (1991–1994). Ставши народним депутатом, був обраний керівником фракції СДПУ(О) (04.-12.1998), а згодом очолив Комітет з питань соціальної політики та праці (07.1998-02.2000). Через те, що СДПУ(о) прийняла рішення підтримати Л.Кучму на президентських виборах 1999 року, Є.Марчук у грудні 1998 р. склав із себе повноваження керівника фракції цієї партії в парламенті, а невдовзі взагалі вийшов з її складу і приєднався до депутатської групи «Незалежні» (05.1999-03.2000)..
Євген Марчук, маючи відповідну підготовку і цілісну систему поглядів на подальший розвиток держави і суспільства, заявив про участь у президентських виборах 1999 р. Його підтримали партії Всеукраїнське політичне об'єднання «Державна самостійність України», Конгрес українських націоналістів, Партія «Соціал-демократичний союз», Українська республіканська партія, Українська селянська демократична партія, Християнсько-народний союз, низка регіональних організацій Всеукраїнської партії трудящих, які створили Всеукраїнське громадське об'єднання «У XXI сторіччя — з Євгеном Марчуком».
Попри шалену дискредитаційну кампанію з боку діючої влади і технічних кандидатів у президенти, Є.Марчук у першому турі набрав 2 138 356 голосів (8,13%), посівши 5 місце з 13 претендентів.
Президент Л.Кучма, прагнучи гарантувати свою перемогу у другому турі, для чого була необхідною підтримка електорату Є.Марчука, запропонував йому обійняти посаду Секретаря Ради національної безпеки і оборони України (РНБОУ). Тоді в політичних колах з‘явилася думка, що таким чином Кучма повторить щодо Марчука російський так званий «варіант Лебедя» — призначення президентом РФ Б.Єльциним секретарем Ради Безпеки РФ популярного генерала О.Лебедя, в період між першим і другим туром президентських виборів, і швидке зняття його з посади невдовзі після перемоги Єльцина на виборах. Щодо цього у Є.Марчука був вагомий запобіжник: рішення про згоду на пропозицію президента приймалося на спільному із ним засіданні представників політичних партій, які підтримували його як кандидата в президенти. В той же час згода Є.Марчука обійняти посаду Секретаря РНБО базувалася на взаємних домовленостями із Л.Кучмою щодо надання йому можливості здійснити на цій посаді перш за все заходи по боротьбі з організованою злочинністю, що було одним з ключових положень його виборчої програми. Указом Президента Л.Кучми від 10 листопада 1999 року (N 1453/99) Є.Марчук був призначений Секретарем Ради національної безпеки і оборони України.
З червня 2003 р. по вересень 2004 р. — Міністр оборони України.
19 травня 2008 призначений радником (поза штатом) президента Ющенка
10 грудня 2014 року очолив Міжнародний секретаріат з безпеки та цивільної співпраці між Україною та НАТО. За словами Валентина Наливайченка, Євген Марчук представлятиме і координуватиме всю діяльність міжнародної співпраці в питаннях безпеки у форматі Україна-НАТО, Україна-ЄС.
Кандидат юридичних наук.
Володіє українською, російською, англійською та німецькою мовами.
Україні буде складно аргументувати введення миротворців ООН: потрібно визнати або війну з РФ, або громадянський конфлікт // ГОРДОН, blog, 25 серпня 2017 16.37
{{бібліоінформація}}

Віта́лій Андрі́йович Масо́л ({{н}} 14 листопада 1928, с. Олишівка, Чернігівська округа, Українська Соціалістична Радянська Республіка, СРСР) — колишній прем'єр-міністр України (керував урядом: липень 1987 — жовтень 1990, червень 1994 — березень 1995). Член ЦК КПУ у 1976 — 1991. Кандидат у члени Політбюро ЦК КПУ у лютому 1986 — липні 1987. Член Політбюро ЦК КПУ у липні 1987 — листопаді 1990. Депутат Верховної Ради УРСР 9–11-го скликань. Народний депутат СРСР у 1989 — 1991. Член Центральної Ревізійної Комісії КПРС у 1981 — 1986. Кандидат в члени ЦК КПРС у 1986 — 1989. Член ЦК КПРС у 1989 — 1991.
Народився 14 листопада 1928 в с. Олишівка Чернігівського району Чернігівської області в родині вчителів.
У 1951 закінчив механічний факультет Київського політехнічного інституту за спеціальністю інженер-механік.
Працював на Новокраматорському машинобудівному заводі на посадах помічника майстра, майстра, начальника бюро технічних розробок. Від квітня 1951 — спочатку заступник начальника, потім — начальник механічного цеху, згодом — заступник головного інженера заводу.
Член КПРС з 1956 року.
Від липня 1963 — директор Новокраматорського машинобудівного заводу Донецької області. У 1971-1972 роках — генеральний директор виробничого об'єднання Краматорських заводів важкого машинобудування Донецької області.
Без відриву від виробництва захистив кандидатську дисертацію на тему «Утомлюванісна міцність вуглецевої криці щодо великовантажних суднових гребних гвинтів виробництва Новокраматорського машинобудівного заводу». Кандидат технічних наук. Має авторські посвідчення за раціоналізаторські пропозиції та винаходи.
Від вересня 1972 — перший заступник голови Держплану УРСР, з 16 січня 1979 — заступник голови РМ УРСР, голова Державного планового комітету УРСР.
10 липня 1987 призначений головою РМ УРСР. Працював на цій посаді в складний період трансформації суспільно-політичного ладу, кризи й розвалу єдиного загальносоюзного народногосподарського комплексу. Проти Масола та його союзоцентристських поглядів активно виступало національно свідоме студентство, організувавши революцію на граніті. В результаті 23 жовтня 1990 ВР України прийняла відставку В. Масола.
Під час перших вільних виборів навесні 1990 обраний народним депутатом України.
Після відставки з посади голови РМ зосередився на парламентській роботі. Працював у комісії ВР України з питань планування, бюджету, фінансів та цін.
За представленням Президента України Л. Кравчука був удруге затверджений ВР України 16 червня 1994 на посаді прем'єр-міністра. Подав у відставку в березні 1995.
"Я завжди вважав і вважаю, що головна причина занепаду й кризи – це відсутність у керівних структурах належної політичної волі, сміливості й чіткого плану реформування економіки, постійне хитання від однієї економічної програми до іншої. Свого часу Україна тривалий час пленталася у фарватері російських гайдарівських реформ, копіювала їх, а врешті-решт усе це вело до тупцювання на місці, блокування прогресивніших, придатних саме для України рішень", – цитата з книжки Ігоря Шарова 100 сучасників: роздуми про Україну.
{{succession|office=Голова Ради міністрів УРСР<br> 10 липня 1987 — 23 жовтня 1990 <br> |preceded=Ляшко Олександр Павлович<br> | succeeded=Фокін Вітольд Павлович}}

Юхи́м Леоні́дович Звягі́льський (* 20 лютого 1933, Сталіне, УРСР, СРСР) — український політичний та громадський діяч, народний депутат України 1-го, 2-го, 3-го, 4-го, 5-го, 6-го, 7-го та 8-го скликань (з 1990 року), Герой України, виконувач обов'язків прем'єр-міністра України з вересня 1993 по липень 1994 року, кандидат технічних наук, професор.
З листопада 1994 року по березень 1997 року проживав у Ізраїлі, ховаючись від слідства за підозрою у зловживанні службовим становищем.
Один з співзасновників та колишній член Партії регіонів.
Народився 20 лютого 1933 року в Сталіному в сім'ї службовця.
У 1956 закінчив Донецький індустріальний інститут, здобув спеціальність гірничого інженера. Працював на шахті № 13 тресту «Куйбишеввугілля» помічником начальника, потім — начальником вугільної дільниці, головним інженером, директором. Одночасно займався науковою діяльністю. Від 1975 — директор шахтоуправління «Куйбишевське» виробничого об'єднання «Донецьквугілля». Від 1979 — директор шахти ім. О. Ф. Засядька виробничого об'єднання «Донецьквугілля».
У березні 1990 року обраний Народним депутатом України 1-го скликання від Донецької області. Від листопада 1992 року — голова Донецької міської ради народних депутатів та голова виконкому.
У червні 1993 року призначений першим віце-прем'єр-міністром України, а у вересні 1993 року на нього покладено виконання обов'язків прем'єр-міністра України. Навесні 1994 року обраний Народним депутатом України 2-го скликання. 4 липня 1994 року звільнений з посади першого віце-прем'єра.
В ході компанії по виборах президента України 1994 року був однією з головних мішеней критики опозиції президентові Леоніду Кравчуку, звинувачувався у зловживанні службовим положенням тощо. В результаті цієї компанії, тиску і погроз, опинився під слідством.
Звягільського також звинувачували у вивезенні у 1994 році 300 млн доларів нелегальної готівки до Ізраїлю за допомогою ізраїльської спецслужби «Натів».
З листопада 1994 по березень 1997 року проживав в Ізраїлі, ховаючись від слідства. Після повернення став головою правління орендарів ОП «Шахта ім. Засядька».
У 1998–2002 — Народний депутат України 3-го скликання. Член Комітету у закордонних справах і зв'язках з СНД. Народний депутат України 4-го скликання з квітня 2002 року.
У 2006 році став народним депутатом України (№ 9 списку Партії регіонів). У 2007 році вшосте став народним депутатом України (знову дев'ятий номер списку Партії регіонів), що вже тоді становило єдиний випадок. У 2012 році усьоме став народним депутатом України від Партії регіонів (ОВО № 45), і найстаршим депутатом Верховної Ради України.
16 січня 2014 року голосував за «диктаторські» закони, і не голосував за їх скасування.
На позачергових парламентських виборах 2014 року знову здобув перемогу в одномандатному окрузі № 45. При цьому вибори відбулися лише на чотирьох дільницях округу.
Член Комітету Верховної Ради України у закордонних справах.
Співголова Єврейської конференції України.
{{succession|office= 2-й в.о. Прем'єр-міністра України<br>22 вересня 1993 — 15 липня 1994<br> |preceded=Кучма Леонід Данилович <br> | succeeded=Масол Віталій Андрійович}}

Валентин Костянтинович Симоненко ({{н}} {{ДН|4|7|1940}}, Одеса, Українська РСР, СРСР) — радянський та український політичний і державний діяч. Голова Рахункової палати України у 1996–2011 роках, виконуючий обов'язки Прем'єр-міністра України з 2 по 12 жовтня 1992 року. Народний депутат України I та II скликання. Державний службовець I рангу.
Доктор економічних наук, професор, член-кореспондент Національної академії наук України, Герой України.
Народився {{ДН|4|7|1940}} року в місті Одеса в робітничій сім'ї.
У 1957 поступив до Одеського інженерно-будівельного інституту, який закінчив у 1962 році за спеціальністю інженер-будівельник.
Після інституту був направлений на будівництво Київської ГЕС, де працював майстром. Від лютого до серпня 1963 — інженер-конструктор Одеської кіностудії. Від серпня 1963 до вересня 1965 — інженер-конструктор проектного інституту «Укрдіпрогідроліз» у місті Одесі. Протягом 1965–1970 рр. працював інженером, старшим інженером, начальником цеху, начальником технічного відділу на Іллічівському заводі залізобетонних конструкцій. Від грудня 1970 до квітня 1973 — начальник виробничого відділу, директор заводу залізобетонних конструкцій № 3 тресту «Одесазалізобетон».
У 1973–1976 рр. — завідувач відділу будівництва Одеського міськкому Компартії України. До 1980 працював 1-м секретарем Приморського районного комітету Компартії України міста Одеси, а від березня 1980 до березня 1983 — 2-м секретарем Одеського міського комітету Компартії України.
Від березня 1983 до січня 1991 — Голова виконкому Одеської міської ради. Депутат Верховної Ради УРСР XI скликання.
Від січня 1991 до 24 березня 1992 — Голова міської ради та голова виконавчого комітету міської ради міста Одеси. Народний депутат України I (до 18 червня 1992) та II скликання.
Від 24 березня до липня 1992 — представник Президента України в Одеській області. 11 липня призначений Першим віце-прем'єр-міністром України. Тоді ж очолює Соціально-економічну раду при Президенті України, а також стає радником Президента України по соціально-економічним питанням. Від 2 до 12 жовтня 1992 виконував обов'язки прем'єр-міністра України.
З 4 грудня 1996 року — Голова Рахункової палати України. Завдяки його зусиллям Рахункова палата України стала дійсним членом Міжнародної та Європейської організацій вищих органів фінансового контролю. На другій сесії Ради вищих органів фінансового контролю країн СНД прийняв повноваження голови ради. 11 грудня 2003 року призначений Верховною Радою України на посаду Голови Рахункової палати на другий термін. 7 липня 2011 року звільнений у зв'язку із закінченням терміну повноважень.
Від літа 2006 року є членом Ради цивільно-політичного об'єднання «Український форум». Весною 2009 увійшов до ради Громадянського руху «Нова Україна».
Кандидатська дисертація: «Удосконалення організаційно-економічного управління великим містом» (1992). Докторська дисертація: «Удосконалення управління соціально-економічними процесами в регіонах» (1996).
Заслужений економіст України. Член-кореспондент Національної академії наук України. Член Академії економічних наук України. Лауреат Державної премії України в галузі науки і техніки за цикл робіт з проблем регіональної та соціально-економічної політики (2003). Почесний академік Міжнародної Кадрової Академії (2004). Член Національної спілки журналістів України.
З 2011 року очолює Наглядову раду Одеської національної наукової бібліотеки. Займається викладацькою діяльністю, працюючи на посаді професора кафедри фінансового аналізу і контролю Київського національного торговельно-економічного університету.
Автор понад 200 наукових праць, з проблем соціально-економічного розвитку України, становлення ринкової економіки, регіональної політики, формування і виконання державних бюджетів, ролі виконавчих і законодавчих органів у цьому процесі тощо, зокрема книг: 
У 1975 році допоміг заснувати альпіністський клуб «Одеса» на базі ДСТ «Авангард». Згодом стає Президентом Федерації альпінізму і скелелазіння України. З 1995 року — президент громадської організації «Альпіністський клуб «Одеса». Під його керівництвом Альпклуб стає одним із провідних в Україні. 
Один з головних організаторів українських гімалайських експедицій на вершини Аннапурна I (1996 рік, 8091 м), Чо-Ойю (1997 рік, 8201 м), Пуморі (1998 рік, 7161 м) та Ама-Даблам (1998 рік, 6856 м). Організатор та керівник першої української національної експедиції «Еверест-99». Також проводив національні експедиції «Україна-Гімалаї-2001» (Манаслу, 8163 м), «Україна-Гімал-2007» (Гімалчулі, 7893 м) та «Україна-Макалу-2010» (Макалу, 8463 м).
Майстер спорту по альпінізму, заслужений тренер України (1999).
4 липня 2010 року в Наводницькому парку в Києві, на честь Героя України Валентина Симоненка було посаджено алею, про що свідчить пам'ятний камінь.
{{Уряд Вітольда Фокіна}}

Ромни́ — місто обласного підпорядкування у Сумській області (Посулля), що лежить на високому плато, омитому з трьох боків водами річок Сула і Ромен. Первісна назва міста — Ромен, тотожна назві відомої квітки.
Ромни — один із провідних промислових центрів Сумщини. Поліграфічне обладнання, облицювальна цегла, нафтогазоустаткування, м'ясомолочні та борошняні вироби, одяг, взуття, та гардинно-тюлеве полотно роменських підприємств широко відомі в Україні та за її межами.
В околицях Ромен, на горі Золотусі, 1937 року вперше в УРСР видобули нафту.
Місто Ромни знаходиться на березі річки Сула в місці впадання в неї річки Ромен. До міста примикають села Герасимівка, Овлаші і селище Лучки.
Через місто проходять автомобільні дороги , , і залізниця (станція Ромни).
Здавна цю місцевість облюбували люди. Їх перші сліди діяльності відносяться до палеоліту (приблизно 30-10 тис. років до н. е.). На території міста у яру Муховець відкрито палеолітичний осідок («суржик») Муховець-І, вік якого може сягнути за 100 тис. років. В 8-10 столітті тут існувало сіверянське поселення «Монастирище». У часи давньоруської держави місто-фортеця Ромен закривало північну частину Посульської оборонної лінії, початок будівництва якої за писемними джерелами поклав Володимир І Святославович. Місто-фортеця Ромен захищало південно-східні кордони Київської Русі і згадується під 1096 р., де йдеться про один з епізодів біографії Володимира Мономаха і його похід проти половців.
Назва давньоруського літописного міста Ромен походить від однойменної річки Ромен, яка в цьому місці впадає в р. Сула. За легендою назву міста пов'язують з квіткою «ромашки», або «ромен-цвіту», яка в ті часи суцільним килимом укривала родючі чорноземи Посулля.
Близько 1185 року половецький хан Кончак після перемоги над князем Ігорем захопив усі фортеці Посульської лінії, а в 1239 полчища Батия повністю зруйнували місто. Але попри всі незгоди і лихоліття вистояв, зберіг своє лице Ромен. Овіяні славою ратні подвиги роменців в боротьбі за незалежність України в 17-18 ст. У Визвольну війну 1648—1654 рр. роменці одні з перших вступили до війська Богдана Хмельницького. Через Ромен пролягав шлях московських послів до України та Переяслава.
Саме в Ромнах взимку 1707 року містилась ставка війська гетьмана України I.Мазепи і шведського короля Карла XII під час російсько — шведської війни, в ході якої вирішувалась доля Незалежності України. Але після перемоги цар Петро І наказав знищити місто й козаків у ньому. Про героїчну історію Ромен свідчить і древній герб міста. Так Роменська сотня і Міська ратуша ще з давніх часів мали печатку, на якій було зображено Голгофський хрест, зірку, півмісяць і літеру Р. За часів цариці Катерини ІІ герб міста піддався ревізії, і замість існуючого герба намалювали могилу з хрестом, що власне і представляв собою древній Ромен після помсти Петра І. Але 27 серпня 2015 року, за ініціативи Роменського районового козацького товариства «Українське козацтво» рішенням сімдесят четвертої сесії Роменської міської ради VІ скликання повернуто історичний герб та прапор міста.
Ромни були сотенним містом, з 1714 року місто входило до Лубенського, а якийсь час до Миргородського козацьких полків. Вигідне географічне положення на перехресті важливих міжнародних торговельних шляхів сприяють процвітанню міста в 18-19 століттях як провідного економічного, культурного центру Лівобережжя, торгової столиці України. Російська цариця Катерина II засновує в Ромнах головну тютюнову контору.
За даними на 1859 рік у місті мешкало 5633 особи (2714 чоловічої статі та 2819 — жіночої), налічувалось 713 дворових господарств, існували 7 православних церков, 2 єврейські молитовні будинки, лікарня, богадільня, духовне, повітове та приходське училища, поштова станція та 7 заводів, відбувалось 3 ярмарки на рік.
До середини 19 сторіччя в місті відбувається славетний Іллінський ярмарок, на який з'їжджались до 120 тисяч чоловік, а товарообіг сягав 10 млн карбованців. Іллінський ярмарок за своїм значенням в Російській імперії поступався тільки Нижньогородському.
До міста в 1874 році прокладається Любаво-Роменська залізниця, яка з'єднала Лівобережну Україну з Балтійським морем і сприяла значному економічному зростанню регіону. У Ромнах засновується один із перших в Україні механічний завод.
1904 року в Ромнах євреї становили 30 відсотків.
Ромни як повітовий центр в різні роки підпорядковувався Чернігівському намісництву, Малоросійській, Полтавській губерніям. В 1923—1931 рр. Ромен — центр округи, згодом районний центр Чернігівської, а з 1939 року — новоутвореної Сумської області.
Нечуваних страждань було завдано роменцям в роки встановлення більшовицької влади, двох світових війн, голодоморів та репресій.
На сьогодні достеменно відомо, що під час Другої світової війни в Роменському районі діяв осередок ОУН (б). Крім того, у липні 1944 року на території Роменського та Недригайлівського районів оформилася невелика боївка УПА, яку очолював уродженець Роменського району Микола Цуб. Завданням загону було проведення збройних акцій проти установ та представників радянської влади, акцентуючи увагу на знищенні виключно тих колгоспних активістів, що були відомі своєї жорстокістю стосовно місцевого населення. Після дворічної німецької окупації радянські війська зайняли Ромни 16 вересня 1943 року силами 163-ї Роменсько-Київської та 167-ї Сумсько-Київської дивізій. Тисячі роменців за роки війни нагороджені орденами і медалями, 16 стали Героями Радянського Союзу, серед них: легендарний розвідник К.Гнідаш, командир полку Г.Леньов, що викликав вогонь на себе при форсуванні річки Одер. В роменському небі в 1941 році вперше в світі був здійснений повітряний таран жінкою-льотчиком К.Зеленко, яка посмертно отримала звання Героя Радянського Союзу тільки через 20 років.
З 30.12.1962 року Ромен — місто обласного підпорядкування, до нього вливаються навколишні села: Засулля, Лозова, Процівка.
Ромни поділяються на три великі історичні райони:
Крім цих районів, можна виділити такі історичні місцевості Ромен: "Лозова, Новолозівка, Каховка, Гелерщина, Бедюхова Дача, Овлаші" (названа на честь найближчого села Овлаші).
Найбільші і найважливіші вулиці Ромен: центральна вулиця Соборна (за СРСР — вулиця Леніна), бульвари Тараса Шевченка, Свободи (до 2008 року бульвар Жовтневої Революції), Московський, вулиці Горького, Коржівська (до 2008 року — вулиця Карла Маркса), Монастирська, Гетьмана Мазепи (до 2008 року — вулиця Урицького), Гостиннодвірська, Прокопенка, Терновецька, Полтавська, Київська, Калнишевського (до 2006 року — вулиця Луначарського), Пригородська, Сумська, Конотопська, Мельникова, Маяковського, Берегова.
У Ромнах відносно багато площ — у середмісті Центральна площа, біля Роменського ринку — Базарна площа, Танкова площа, у Засуллі — Засульська площа (колишня Леніна), Вокзальна площа з розташованими на ній залізничним і автовокзалом. Часто вживаються назви площ, яких офіційно немає — площа Богдана Хмельницького (біля пам'ятника Б. Хмельницького), площа Ленінського Комсомолу (біля колишнього кінотеатру імені Ленінського Комсомолу), площа Шевченка (біля пам'ятника Т. Г. Шевченка).
За даними Головного управління статистики у Сумській області кількість наявного населення м. Ромни (міськради), за оцінкою, станом на 1 січня 2015 р. становила 41,8 тис. осіб, з них міських жителів — 41,4 тис. осіб (99,0 %), сільських — 0,4 тис. осіб (1,0 %).
Упродовж 2014 р. чисельність населення Роменської міськради зменшилася на  590 осіб: за рахунок природного скорочення — на 366 осіб, за рахунок міграційного — на 224 особи.
У 2014 р. в м. Ромни (міськраді) народилась 391 дитина, (у 2013 р.– 402 дитини), померло — 757 осіб, що на 43 особи більше, ніж у 2013 р.
У 2014 р. міграційне скорочення населення Роменської міськради склало 224 особи (у 2013 р. — 356 осіб).
У січні–лютому 2015 р.:
На 1 січня 2013 р. житловий фонд м. Ромни становив 1148,6 тис.м загальної площі. Житловий фонд міських поселень займав 99,2 % (1139,4 тис.м) загальної площі.
В середньому на одного жителя міста приходилось 24,9 м загальної площі, у сільській місцевості, підпорядкованій міській раді цей показник склав 19,7 м.
Частка приватного житлового фонду в загальному обсязі склала 96,1 %.
На кінець 2012 р. у місті нараховувалось 11097 житлових будинків та гуртожитків.
У житлових будинках та у нежилих будівлях налічувалось 21618 квартир. Більшість з них двокімнатні (33,6 %), 30,7 % — трикімнатні, 27,1 % — однокімнатні, 8,6 % квартир мали чотири і більше кімнат. 
На території міста в 2007 році працювало 13 великих підприємств різних галузей економіки, таких як легка промисловість, машинобудування, харчова промисловість, будівельна промисловість та виготовлення меблів. Найбільшу питому вагу в загальних обсягах виробництва по місту (станом на 2007 рік) мали підприємства легкої промисловості — 49,8 %, машинобудівельної галузі — 22,2 %, харчової промисловості — 16,4 %.
Роменські підприємства:
У вказаний період (2007) у місті працювало близько 200 малих приватних підприємств, причому понад третина з них у сфері торгівлі.
Взагалі Ромни відомі ще у XVIII—XIX століттях як «торгова столиця» України, адже тут вирував славетний "Іллінський ярмарок", який у Російській імперії був одним із найбільших. На ньому, зокрема, бував і великий поет Тарас Шевченко.
І нині (2000-ні) Ромни є великим торговельним центром — тут працюють Роменський ринок, численні магазини, бази і склади, не лише роздрібні, а й оптові та дрібнооптові. У місті представлені також головні українські мереживні рітейлери непродовольчих товарів, зокрема електроніки — «Техномаркет», «Фокстрот», «Діавест».
У м. Ромни існують (2014 р.) 2 офіційно зареєстрованих ринки, на яких торгують товарами змішаної групи. На ринках облаштовано 1620 торгових місць, що становить 100,0 % до 2013 р.
За 2014 р. на ринках м. Ромни реалізовано:
576,0 т. м'яса, птиці, сала, що становить 100,5 %  до 2013 р.,
164,0 т. картоплі — 101,0 % до 2013 р.,
633,0 т. овочів — 100,7 % до 2013 р.,
400,0 т. фруктів та ягід свіжих — 100,1 % до 2013 р. 
Обсяг оптового товарообороту підприємств оптової торгівлі м. Ромни за 2012 р. становив 63,5 млн грн., що на 39,3 % менше ніж за  2011 р.   
У структурі оптового товарообороту переважали непродовольчі товари — 65,4 %. Питома вага продовольчих товарів — 34,6 %.   
В обсязі оптового товарообороту реалізація товарів вітчизняного виробництва склала 93,0 %.   
Мережа загальнодоступних закладів ресторанного господарства міста на початок 2015 року налічує 41 заклад на 1355 посадочних місць. Проти 1 січня 2014 року кількість закладів ресторанного господарства збільшилась на 1 одиницю, при цьому за рік в місті відкрито 4 нових заклади і закрилося 3 діючих.
Кількість посадочних місць в закладах за рік збільшилась на 57 одиниць.
Станом на 1 січня 2015 року забезпеченість населення міста посадочними місцями в загальнодоступних закладах ресторанного господарства з розрахунку на 1 тисячу жителів складає 30 місць, що становить 127,0 % від нормативу (норматив — 23 місця на 1 тис. жителів). Забезпеченість населення міста місцями в закладах ресторанного господарства досягла нормативу протягом 2010 року (станом на 01.01.2010 р. цей показник становив 96 %). За 2010—2013 рр. в місті відкрилось 15 закладів ресторанного господарства на 385 посадочне місце.
За формами власності 7 закладів на 270 п. м. належать юридичним особам, 34 на 1085 п.м. –  фізичним особам — підприємцям.
Роздрібний товарообіг підприємств-юридичних осіб сфери ресторанного господарства м. Ромни за 9 місяців 2014 року склав 1224,4 тис. грн., що становить 92,1 % до аналогічного періоду 2013 року та 0,9 % загального обсягу товарообороту підприємств ресторанного господарства Сумської області.
На сьогодні в місті збережена мережа закритих закладів ресторанного господарства при навчальних закладах. В навчальних закладах міста (школи, ВПУ, коледжі) функціонує 11 їдалень та 3 буфети на 1487 посадочних місць. Із цих об'єктів 3 одиниці є власністю навчальних закладів, решту закладів обслуговують приватні підприємці.
 При промислових підприємствах функціонує лише їдальня на РКВТО «Талан».. 
Готельне господарство Ромен включає 2 комплекси (обидва 2*) — «Оазис» і «Флоріана».
У Ромнах станом на 2007 рік працювали 15 філій і відділень українських банків, 7 страхових компаній, 2 аудиторські фірми.
Для задоволення потреб роменців у послугах зв'язку в місті діє розвинена мережа телефонного магістрального, дротового та мобільного зв'язку.
Підприємствами м. Ромни, для яких надання послуг є основним видом діяльності, за січень–вересень 2013 р. реалізовано послуг усім категоріям споживачів (підприємств та населенню) на суму 24113,3 тис. грн. Обсяг послуг, реалізованих населенню по м. Ромни складає 11117,5 тис. грн. (46,1 % — до загального обсягу наданих послуг).
Середньооблікова кількість штатних працівників на підприємствах, в установах та організаціях м. Ромни за 2012 р. становила 12261 особу.
Протягом цього періоду залишили свої робочі місця 2546 працівників, а прийнято — 2660 працівників.
Кількість працюючих у режимі скороченого робочого дня (тижня) становила 1149 осіб (9,4 % до середньооблікової кількості штатних працівників).
Станом на 1 жовтня 2013 р. сума невиплаченої заробітної плати по м. Ромни становила 332,9 тис. грн., що заборгували  своїм працівникам підприємства-банкрути.
У структурі невиплаченої заробітної плати в цілому по області на м. Ромни припадає 0,6 %.
За січень–вересень 2013 р. забудовниками міста введено в експлуатацію 22 житлові будівлі загальною площею 3156 м. Порівняно з січнем–вереснем 2012 р. будівництво житла зменшилось на 22,1 %. Усе житло введено в експлуатацію у міській місцевості. Із загального обсягу житла, побудованого у місті, 92,7 % або 3156 м введено індивідуальними забудовниками.
Крім того, з початку року введено в експлуатацію будівлю лікувально-профілактичних та оздоровчих закладів, магазини торговою площею 42,0 м, місцеві водопровідні мережі протяжністю 0,6 км, споруду підприємств електро- та теплоенергетики потужністю 2,2 кВт.
Місто має розгалужену транспортно-комунікаційну систему. Відстань до облцентру міста Сум становить 103 км (автошлях ).
Залізниця зв'язує місто з Дніпром, Сімферополем, Мінськом, Москвою, Санкт-Петербургом, через Ромни пролягають автошляхи від Курська, Сум, до Полтави, Києва.
Об'єкти транспортної інфраструктури Ромен — залізничний вокзал і автовокзал.
У місті діють маршрутні автобуси і маршрутки, в тому числі приміські, декілька служб таксі. Загалом станом на 2007 рік пасажирські перевезення на 35 маршрутах загального користування здійснювали 18 суб'єктів підприємництва — приватних перевізників, диспетчерські послуги надавало комунальне підприємство «Ромнитранссервіс», уповноважене міською радою здійснювати контроль за перевезеннями пасажирів автомобільним транспортом на міських автобусних маршрутах загального користування й звітувати на щомісячній основі.
У 2014 р. пасажирським транспортом перевезено 3038,4 тис. пасажирів міста, що становить 102,8 % до 2013 р.
Медичну допомогу жителям Ромен надає Роменська районна лікарня, до складу якої станом на середину 2007 року входили стаціонарне відділення на 520 ліжок, поліклініки — доросла, дитяча, стоматологічна, жіноча консультація, протитуберкульозний диспансер, станція швидкої і невідкладної медичної допомоги. Санітарно-епідеміологічне благополуччя міста і району забезпечує районна санітарно-епідеміологічна станція.
У Ромнах у 2007 році працювали 14 аптек і 16 аптечних кіосків, 5 приватних стоматологічних кабінетів.
Також в Ромнах працює перша обласна психіатрична спеціалізована лікарня (800 ліжок).
На території Ромен виходять 3 друковані засоби масової інформації з місцевою сферою розповсюдження: «Вісті Роменщини», «Новий погляд Роменщини», «Тандем».
Станом на 2007 рік телекомунікаційні послуги в Ромнах надавали підприємства різних форм власності — ТРК КТ «Ідеал», ТОВ «ТРК РКТ», ПП «ТРК РКТ-2». ТОВ «Телерадіокомпанія „Спектр“» ретранслює на території міста та району FM-радіо. Працює комунальна міськрайонна радіостудія «Ромен».
Розвивається Інтернет — відомим міським інформаційно-довідковим веб-порталом Ромен є "romny.info".
Саме в Ромні на початку XIX століття відкрилося одне з перших в Україні повітових училищ. До революції (1917) в місті діяли комерційне, духовне, реальне училище, жіноча гімназія.
Станом на 2014 рік у місті діють 10 дошкільних початкових закладів, 12 загальноосвітніх навчальних закладів, вечірня школа і міжшкільний навчальний виробничий комбінат.
На кінець 2014 р. у м. Ромни чисельність дітей у дошкільних навчальних закладах складала 1862 осіб, що на 24 особи (1,3 %) більше, порівнюючи з минулим роком. Наявність місць у дитячих садках по м. Ромни складає 1352 одиниць.  
У 13 загальноосвітніх навчальних закладах міста Ромни на початок 2013/2014 навчального року кількість вчителів становить 426 осіб, а кількість учнів — 4410 осіб.  
Школи міста:
Заклади позашкільної освіти міста: дитяча музична школа, центр позашкільної роботи, декілька художніх та літературних студій.
Вищу освіту в Ромнах можна здобути у двох вищих навчальних закладах І-ІІ рівнів акредитації:
Ромни зберігають славу культурно-мистецького і духовного осередку Посулля. Впродовж XIX — на початку ХХ століття місто мало три драматичні театри (в тому числі "Роменський пересувний робітничо-селянський театр"), капелу ім. Леонтовича, 12 православних церков, костел, 4 синагоги, публічну бібліотеку.
Заклади культури сучасних Ромен:
Пріоритетними видами спорту в Ромнах є футбол, легка атлетика, боротьба дзюдо.
У місті працюють 3 спортивні школи, головним інфраструктурним об'єктом з розвитку спорту в Ромнах є спортивний комплекс імені Володимира Окіпного (колишній «Електрон», як і ФК «Електрон») у середмісті.
В червні 2007 року у фіналі Чемпіонату України з футболу серед дитячо-юнацьких команд (вікова категорія 15 років) команда міста Ромни стала Чемпіоном України.
У Ромнах діють численні релігійні громади, але першість традиційно мають православні:
Від минулих віків збереглися визначні архітектурні ансамблі: Святодухівський собор, Вознесенська церква, будівлі колишніх реального, міського та духовного училищ, жіночої гімназії, богоугодного закладу, повітового казначейства, поштово-телеграфної контори, міської думи, земської лікарні; на території міста і в його околицях є археологічні пам'ятки. Величезну спадщину залишив Ромнам пан Бедюх, який працюючи у місті нотаріусом обслуговував угоди «Ільїнського ярмарку» та цукрозаводчиків Терещенка і Харитоненка, — дотепер збереглися його будинки «контора» (адмінбудівля Роменської райспоживспілки та «бедюхова дача» — житловий будинок і літній дитячий табір.
Центральна вулиця Ромен — широка Соборна (за СРСР — Леніна), особливістю географії міста є його оригінальне розташування на пагорбах, вуличне планування — достатньо широкі бульвари, які сходяться на доволі великих площах. Ромни по праву пишаються великим центральним міським парком у самому середмісті — Центральний парк відпочинку імені Т. Г. Шевченка. На околицях міста розкинулись 2 пам'ятки садово-паркового мистецтва — «Пивний ліс» і «Огнівщина».
Про багатовікову історію Ромен свідчать численні пам'ятники. Серед них: один із перших у світі монументальний пам'ятник Тарасу Шевченку, побудований роменцем, всесвітньо відомим скульптором і кінорежисером Іваном Кавалерідзе на згадку про перебування Кобзаря на Роменщині, монумент Матері героїні Олександрі Деревській, яка всиновила і виховала 48 дітей сиріт різної національності; пам'ятники останньому кошовому Запорізької Січі Петру Калнишевському та більшовицькому командарму, учаснику нападів на регулярні війська УНР Івану Федьку.
У місті Ромни на обліку перебувають 25 пам'яток архітектури.
Ромни підтримують економічні і культурні зв'язки з містами за кордоном: Саскатуном (Канада), Бялою Слатиною (Болгарія), Лонгв'ю (Техас, США). У 1999 році Ромни стали партнером останнього у рамках Українсько-американської програми «Партнерство громад для поширення досвіду місцевого самоврядування».
Протягом 2006 року створено: «Клініку, дружню до молоді», на базі якої діє телефон довіри (2-24-97) та Інформаційно-ресурсний центр, головною метою якого є підвищення спроможності недержавних громадських організацій надавати якісні соціальні послуги населенню. Спільно з ЮНІСЕФ у місті реалізується проект «Ромни — місто дружнє до дитини», в рамках якого створено та діє "Дитяча дорадча рада".
Європейський союз спільно з Держжитлокомунгоспом України розробив проект TACIS «Підтримка комунальних господарств в Україні», і місто Ромни ввійшло в десятку міст для яких, згідно з проектом ТАСІС, був розроблений бізнес-план, який у подальшому буде використаний для отримання інвестицій, у тому числі для залучення грантів від Європейської Комісії, — заключну презентацію бізнес-плану було проведено 19 грудня 2006 року в Києві.
В рамках програми «Любуське воєводство — Сумська область, так далеко і близько» у листопаді 2008 року підписано лист про наміри на співпрацю з містом Жарами (Польща).
Роменщина — батьківщина визначних діячів — театрального мистецтва: Г. Затиркевич-Карпинської, Г. Шерей, В. Яременка, I. Воликівської, С. Шкурата; засновників Московського камерного та Роменського драматичного театрів О. Таїрова, I. Кавалерідзе, автора славетного «Запорізького маршу» Євгена Адамцевича; музичного мистецтва: І. Ганзбурга, І. Шварца
Слава роменських художників XVIII століття Г. Стеценка, золотаря Ф. Скидана в 19-20 століттях продовжили відомі митці М. Бут, Євдоким Мінюра, Я. Оришко, В. Коровчинський та інші.
Наукового олімпу досягла слава роменських вчених академіків фізиків А. Йоффе і С. Тимошенка, медиків I. Савченка, К. Рожалина, В. Чаговця, О. Скоромця, хіміка I. Скрипаля, філософа П. Редькіна.
Ромни — батьківщина Бориса Антоненка-Давидовича — українського письменника, воїна Армії УНР та Бальме Якова Васильовича — полковник Армії Української Народної Республіки.
В Роменській духовній школі протягом 1888–1898 навчався видатний український педагог Григорій Ващенко.
Тут народився Ромен Левко (1893—1981) — український поет. Псевдонім, справжнє прізвище Ковальський Степан.
За попередніми даними Головного управління статистики у Сумській області від стаціонарних джерел забруднення підприємств, організацій, установ м. Ромни у 2014 р. в атмосферу надійшло 163,0 т. шкідливих речовин. Крім цих речовин, у атмосферу стаціонарними джерелами було викинуто 24495,8 т. діоксиду вуглецю, що становить 91,1 % обсягу 2013 р. 

Пикуло́вичі (розм. Пікуловичі) — село в Пустомитівському районі, Львівської області, розташоване 15 км на схід від м. Львова.
За польського періоду до 1939 року село називалось Пікуловіце (), а до 1991 року під час радянської окупації — Пікуловичі ().
День села відзначається в останню неділю червня.
Транспортний зв'язок — маршрутні таксі (№ 121); залізниця Львів-Київ (зупинка «1460 кілометр»)
28 жовтня 2011 року рішенням сесії Пикуловичівської сільської ради були офіційно затверджені геральдичні символи — прапор та герб села Пикуловичі. Прапор оформлено у вигляді квадратного синього полотнища з жовтим косим хрестом на якому розташовані дві перехрещені червоні піки, навколо них чотири білі наконечники стріл. Герб села Пикуловичі оформлено у вигляді геральдичного однодільного щита. На синьому полі щита золотий косий хрест. На хресті дві червоні перехрещені піки. Навколо пік чотири срібні наконечники стріл. Щит вписано у декоративний картуш, який увінчано сільською короною (вінцем) з колосків, яка вказує на статус населеного пункту.
Прапор та герб села Пикуловичі були розроблені Українським геральдичним товариством, їхніми авторами є Андрій Ґречило та Руслан Серцелевич.
Згідно з прийнятим рішенням прапор та герб села Пикуловичі є символом територіальної громади села.
Засноване близько 1242 року. Назва села очевидно походить від основного виду зброї, якою населення оборонялось від нападу татар, і яка виготовлялась самим населенням. Це була «піка», якою кололи ворога.
Перші згадки про село датуються ще з 1464 року. Згідно свідчень тодішніх архівів, село називалось саме як Пикуловичі (ориг. Pyekulowycze). Львівський земський суддя Петро з Бранча та підсудок Іван з Високого свідчать, що італієць Барнаба де Неґроно з Генуї за згодою короля Казимира записав своє село Пикуловичі, Львівського повіту на користь фундованого ним вівтаря у Львівському кафедральному костелі.
У податковому реєстрі 1515 року в селі документується піп (отже, уже тоді була церква), шинок і 6 ланів (близько 150 га) оброблюваної землі.
У 1654 році, під час реєстрації сіл Львівського староства у 1654 в селі Пикуловичі було 15 кметів, які платили 6 злотих річного.
Під час визвольного походу Богдана Хмельницького, військо якого наступали на Львів, в час битви з поляками, село Пикуловичі, як і інші села Львівщини, дуже потерпіло. У 1649 році частина села була спалена, тому, в 1661 році було тільки вісім кметів. Коли селянсько-козацька армія Богдана Хмельницького двічі проходила через село, селяни підтримували і допомагали їй.
Після приєднання Галичини до Австро-Угорщини в 1772 році, село поволі зростає і розбудовується. У 1792 році побудована нова церква, яка організувала духовне життя селян. Парохом був о. Лев-Людовік Малецький. А після нього став о. Іллярій Пачовський 1842 року народження, москофіл за переконанням. О. Іллярій помер в Пикуловичах 30 листопада 1913 року на 72 році життя. При ньому у 1892 році селяни збудували нову цегляну дзвіницю, яка стоїть і по сьогодні.
В 1860 році було закінчено будівництво залізниці. І в 1869 році через село по новозбудованій колії пройшов перший поїзд із Львова до Бродів. В історії села це була визначна подія, яка, образно кажучи, змінила життя його мешканців. Люди із дивуванням спостерігали дивну істоту, яка пихкаючи парою, котилася залізничною колією неподалік села. Залізниця зробила свою справу. Насамперед, став активізуватись процес полонізації. Адже залізничники були переважно поляками, які в числі інших почали оселятися в селі. Інтенсивний наплив поляків був ще й у зв'язку з тим, що частина земель належала польському панові, поміщикові, після смерті якого, землі були передані ксьондзам Львівського костелу «Катедра».
Львівська римо-католицька митрополича капітула ставши власником ряду поселень у Галичині у XVI ст. (їй належало 10 сіл), тим самим перетворилася на одного з впливових ктиторів унійних парафій у своїх маєтностях. Цим і пояснюється наявність у її архіві численних копій протоколів генеральних візитацій церкви с. Пикуловичі (згадане поселення було придбане капітулою ще 1469). Описи місцевого храму 1741 та 1765 рр., скопійовані наприкінці XVIII — на початку XIX ст. з візитаційних книг Львівської унійної консисторії, містили докладний опис не лише земельних угідь, але й церковного опорядження, храму, дзвіниці, а також відомості про пароха.
В селі поруч з українцями жили і поляки, які теж хотіли мати свій духовний центр. Отже 300 вірних римо-католиків заявили: «Корчму заваліць — костьол — поставіць». І у вересні 1920 року в селі був посвячений костьол. З початку XVI ст. у Пикуловичах єдиним власником були каноніки капітулу Львівського кафедрального костелу. Так тривало аж до Другої світової війни.
Одним з найвідоміших учасників підпілля ОУН, яке діяло в селах Пустомитівського райну, був мешканець села Пикуловичі Іван Лаба, псевдонім «Кармелюк». З самого початку німецької окупації 1941 року він став боротись проти займанців. За приналежність до ОУН та виконання обов'язків станичного нацисти арештували його та кинули до концентраційного табору «Освенцім». Звідки пізніше йому вдалося утекти. Опісля війни, Іван Лаба продовжив боротьбу з енкаведистами. 1952 року він загинув у нерівному бою. Його ім'ям названо одну з вулиць села.
Перший колгосп було створено в 1947 році. Головою його був Барабаш Михайло. Худобу забирали в основному в тих людей, які були вивезені в Сибір. Колгосп належав до Ново-Яричівського району. Основними видами діяльності було виробництво молока, м'яса, овочевих та зернових культур.
Разом з колгоспом на території села функціонувало дослідне господарство, підпорядковане Західноукраїнському науково-дослідному інституту землеробства і тваринництва, яке селяни називали «Опитна станція».
В результаті різноманітних реорганізацій колгосп змінював свою назву. Найдовше був колгосп «Зоря комунізму». Згодом реорганізувався в радгосп «Жовтневий», уже Пустомитівського району. За час свого існування колгосп завжди був передовим. За час проведення реорганізацій село втратило багато сільськогосподарських угідь в тому числі і орної землі, які відійшли до Ямполя та Борщович. Однак на початку 1990-х колгосп прийшов в занепад і зрештою припинив своє існування.
Сьогодні Пикуловичі — велике сучасне село з мальовничими краєвидами.
У 1995 році в Пикуловичах була створена сільська Рада. Першим її головою був Барабаш Богдан Богданович.
У 2006 році головою сільської ради було обрано Марцінківа Володимира Ярославовича. У жовтні 2010 року його було переобрано на другий термін та у жовтні 2015 переобрано на третій термін.
Депутатський корпус складається з 14 депутатів, які представляють інтереси виборців 14 округів, на які поділене село Пикуловичі.
У селі проживають близько 1.624 мешканців; більшість займається сільським господарством (тваринництво, конярство, птахівництво, рільництво — одноосібне господарювання, відсутність сіль.-госп. техніки)
За даним всеукраїнським переписом населення 2001 року, в селі мешкало 1624 особи. Мовний склад села був таким:
В селі працюють 5 крамниць та один медичний акушерський пункт що надає базову медичну допомогу, є сільський клуб, Пікуловицька Середня Загальноосвітня школа, побудована в 1989 році під керівництвом директора школи Булеци Михайла Михайловича та активній участі педколективу школи і громадськості села. Мешканці села високо оцінили заслуги директора школи, встановивши посмертно йому пам'ятну меморіальну дошку на школі.
У селі Пикуловичі є можливість проведення міського телефону з Львівськими номерами (оператор Інтертелеком) а також підключення до провідного Інтернету компанії «Радіо Нетворк» та безповідного Інтернету по радіоканалу компаній «Радіо Сервіс» та AZ — Techno а також по технології 3G мобільних операторів Інтертелеком, МТС та ТриМоб.
Офіційний Сайт села Пикуловичі

Гесіо́д (; імовірно, жив між кінцем VIII та початком VII ст. до н. е.) — перший відомий на ім'я давньогрецький поет, засновник дидактичного епосу, рапсод. З V ст. до н. е. історики сперечаються про те, хто був першим — Гесіод чи Гомер. Але якщо Гомер напівлегендарний, то Гесіод — цілком історична особа. Гесіод виступає як пророк, «покликаний» музами провіщати істину, перший у грецькій поезії визначає себе як особистість і називає своє ім'я.
Гесіод народився, за його власними свідченнями, у містечку Аскра, неподалік від Фів, біля підніжжя гори Гелікон (Беотія), куди його батько перебрався з Кіми (Еоліда, Мала Азія). Час життя Гесіода визначити неможливо за браком точних відомостей. Але, найімовірніше, він жив наприкінці VIII і на початку VII ст. до н. е., хоча дехто з учених і припускає, що Гесіод міг бути молодшим сучасником Гомера. Як розповідає сам поет у своїх творах, батько його був мореплавцем, але через деякий час мусив відмовитися від цієї небезпечної професії, придбав шматок землі в малопридатній для сільськогосподарської праці Беотії (одна з центральних областей Греції з головним містом Фіви), збудував хатину. З дитинства Гесіод допомагав батькові хазяйнувати, випасав його невеличку отару овець біля гори Гелікон.
Після смерті батька Гесіод з молодшим братом Персом поділили його спадщину. Гесіод продовжував господарювати і нажив певних статків. Інакше сталося з Персом. Він виявився людиною легковажною і швидко розтринькав усе, що отримав у спадок. До того ж, ще й підкупив нечесних суддів і відібрав у брата значну частину його батьківщини. Цей учинок дуже образив його, і коли Перс звернувся за допомогою до Гесіода, той вирішив допомогти братові, але не матеріально, а… у формі моральних повчань. Для цього він і створив свою дидактичну поему «Роботи й дні». Мабуть, перед цим поет склав велику поему «Теогонія» («Походження богів»), від якої збереглася лише початкова частина (трохи більше тисячі рядків). Традиційно прославивши спочатку Муз («Музи навчили мене незрівнянні заспівувать гімни»), Гесіод розповідає, як із безодні Хаосу постають Гея (Земля), підземне царство Тартар, сила любові (Ерот). Від Геї народжується Уран (Небо), Ереб (Пітьма) і Ніч, а від Ночі — Ефір і День. Від союзу Урана та Геї з'являються титани, яких очолює могутній Крон, батько Зевса. Далі Гесіод розповідає про народження інших богів, боротьбу Зевса з Кроном, якого Зевс скидає з трону в Тартар і стає володарем землі та небес, про війну з титанами тощо. Інколи поет обмежується простим переліком імен богів, що народжувалися, але часом створює цікаві та складніші в художньому плані картини — такі, як покарання Кроном свого батька Урана, врятування Реєю сина Зевса, боротьба Зевса з титанами, з потворним велетом-драконом Тіфоном, подвійний обман Зевса хитрим Прометеем. На жаль, основна частина «Теогонії», що давала повний родовід богів і героїв, до наших днів не дійшла.
Під іменем Гесіода збереглися три невеликі поеми, написані гекзаметром на епічному іонійському діалекті. Як свідчить у пролозі до «Теогонії» сам Гесіод, на творчість його надихнули Музи: вони з'явилися йому, коли він випасав овець, і звеліли говорити від їхнього імені. У «Роботах і днях» настійно рекомендується присвятити життя чесній праці, що супроводжується практичними порадами по землеробству, мореплаванню, а також моральними наставляннями і міфами. «Теогонія» (тобто «Родовід богів») — відважна спроба систематизації різних міфів про походження богів і їх нащадків. Історична концепція Гесіода виражена в легенді про п'ять поколінь людей: золоте, срібне, бронзове, героїчне й залізне. У «Щиті Геракла» Гесіод, треба думати, збирався описати похід героя проти Кікна (який грабував прочан, що несли у Дельфи десятину), однак на ділі значну частину поеми зайняв опис щита Геракла, мабуть, у наслідування знаменитому щитові Ахіллеса в Іліаді.
Багато дослідників схиляються до думки, що за Гесіодом, як і за Гомером, стоїть довга поетична традиція. Жителі материкової Греції, до числа яких належав Гесіод, зважилися кинути виклик творцям епосу іонійцям. Очевидно, гордість за рідну школу породила абсолютно неможливу з хронологічної точки зору легенду про перемогу, здобуту Гесіодом над Гомером у поетичному змаганні. Так, за античними переказами, Гесіод, буцімто, виграв у Гомера поетичне змагання, яке відбулося на народному святі в місті Халкіди. Спочатку, начебто, виявилося, що обидва поети мали рівновеликий поетичний хист, і Гомер навіть трохи перевершував Гесіода. Проте після непростої наради судді вирішили віддати перемогу не Гомеру, а Гесіодові. І зовсім не з тієї причини, що той перевершував суперника своїм поетичним хистом, а тому, що "Гомер оспівує війну, а Гесіод — мирну працю, Гомер навчає вбивства та руйнування, а Гесіод — творіння та справедливості. То хто ж достойніший? (М. Гаспаров). Звісно, це один із чисельних античних анекдотів, адже між Гомером (якщо він узагалі існував) і Гесіодом пролягла дистанція приблизно в століття. Але тут більше важить не стільки фактична достеменність, скільки система життєвих цінностей і пріоритетів еллінів, які вважали, що достойнішою схвалення є не поетизація війни, а оспівування мирної праці людини. Гесіод протиставляє свою поезію героїчному епосові як тверезу «правду» красивій «неправди», тут немає того дещо іронічного ставлення до богів, яке ми знаходимо у Гомера.
Гесіод створив школу, де розроблявся генеалогічний та дидактичний епос, поки ці теми не стали набутком наукової й філософоської прози. Проте і в пізніший час твори Гесіода високо цінувалися і щоразу, коли в античній літературі відроджувався дидактичний епос, він волів зв'язати себе з традиціями поезії Гесіода.
«Теогонія» («Походження про богів») (Θεογονια) — спроба об'єднати в послідовну систему міфи про початок світу, походження богів (усього їх перераховано бл. 300) і героїв. Від цієї поеми залишилася лише початкова частина (трохи бльше тисячі рядків). Перші божества — це Хаос, Гея та Ерос. Хаос породжує Ереб (Морок) і Ніч, а від них виникає Ефір (Світло) і День. Гея породжує Урана (Небо), Ереб (Пітьма)і Ніч, а від Ночі — Ефір і День, Гори й Понт (Море), тобто первинні природні сили, а потім, вже в союзі з Ураном, вона дає життя дванадцятьом Титанам, яких очолює могутній Крон, трьом Кіклопам і трьом Гекатонхейрам (Сторуким). Уран залишається верховним владикою доти, доки його не скидає власний син-титан Кронос, який разом зі своєю дружиною Реєю дає початок новій династії. Серед нащадків Кроноса згадуються, зокрема, Деметра, Гера, Аїд, Посейдон і Зевс. Зевс скидає Кроноса, після чого, вступаючи в шлюб з різними богинями, породжує третє покоління богів. Цей перелік завершується списком богинь, які стали чоловіками смертних, і дітей, породжених від цих шлюбів. На жаль, основна частина «Теогонії», що давала повний родовід богів і героїв, до наших днів не дійшла. Але вона була б цінним свідченням про ранню систему міфологічних уявлень греків, по пізніші перекази або задки про ці міфи зазнали значних змін чи переробок.
«Каталог жінок», ймовірно, уже після Гесіода була приєднана до «Теогонії» поема «Еойя» (перелік жінок, що народили дітей від богів). Від неї збереглися лише розрізнені фрагменти і доданий до «Теогонії» уривок, що мав з'єднати «Еойя» і «Теогонію» в єдине ціле.
«Роботи і дні» (Ἔργα καὶ Ἡμέραι) — найзначніший твір, дидактична поема, де описаний зворотний бік блискучого гомерівського суспільства: напружена праця селян і їхніх сподівань на правосуддя і справедливість.
Цікавою є творча історія поеми «Роботи і дні». Гесіод мав підступного легковажного брата Перса, удвох із яким після смерті батька вони мали успадкувати по половині батькової землі. Проте Перс підкупив суддів і відібрав у Гесіода більшу частину батьківщини, яку негайно пустив за вітром. Через певний час ситуація повторилася, і через хабарництво суддів Гесіод позбувся ще однієї частини своєї законної спадщини, до того ж, Перс ще й погрожував повторити своє крутійство. І Гесіод вирішив оформити свої повчання шалапутному братові у вигляді дидактичної поеми. А оскільки поет постраждав через продажність суддів і можновладців, то в його творі поруч із постійними повчальними звертаннями до Перса явно відчутне вкрай негативне ставлення суддів-хабарників і можновладців — «дармоїдів», оскільки вони не заробляють собі на прожиток чесною працею, а проїдають надбане іншими.
Закликавши Муз і Зевса на допомогу, Гесіод переконує брата Перса, котрий відняв у нього частину законної спадщини, не давати волі честолюбству, що доводить до гріха. Щоб життя склалося, людина має працювати. Роботи і турботи — така доля людини відтоді, як Зевс створив Пандору. Людська натура псується день у день, з часів Золотої доби і до нинішньої жорстокої Залізної доби. Ця частина поеми завершується закликом дотримуватися справедливості і кількома практичними порадами щодо гідного людини способу життя. Потім слідують рекомендації з землеробства, о́рання, сівби, жнивування, сільськогосподарському обладнання, зимових і літніх робіт, деякі вказівки щодо мореплавання і кращої пори для нього, а також поради тим, хто бере шлюб. Поема завершується вказівкою сприятливих і несприятливих днів і ще одним закликом до чесної праці.
Поему «Роботи й дні» можна умовно розбити на чотири частини.
У першій Гесіод після звернення до брата розповідає йому кілька притч і одну байку, мораль яких — у світі панують несправедливість, неправда і людські справи на землі безперервно погіршуються.
Друга історія — це легенда про зловісну й хитру Пандору, жінку, створену й оживлену богами і послану Зевсом на землю як покарання людям за вчинений Прометеєм злочин — викрадення з неба вогню і передання його смертним.
Третя оповідана Гесіодом легенда торкається проблеми зміни людських поколінь.
У заключній, четвертій, частині поеми озгортається тема, пов'язана з другою половиною назви — «Дні». Посилаючись на судження народу, Гесіод перелічує дні, щасливі й нещасливі для початку тієї чи іншої роботи.
У стародавності Гесіоду приписувалися й інші поеми (майже повністю втрачені), у тому числі
Усе це по більшій частині твори дидактичного характеру або перерахування, вони могли бути складені також і спадкоємцями Гесіода в беотійській поетичній школі.

В. М. Глушков з командою розробників "МИР-1" (на фото він за пультом ЕОМ "Промінь")



Інститут кібернетики імені В. М. Глушкова Національної Академії наук України — науково-дослідний інститут Відділення інформатики НАН України, один з провідних світових наукових центрів з вирішення фундаментальних і прикладних проблем інформатики та обчислювальної техніки, впровадження їх методів і засобів в народне господарство й соціальну сферу.
Історія інституту починається з 1957 року, тоді, на базі лабораторії обчислювальної математики та техніки Інституту математики АН УРСР, був заснований Обчислювальний центр Академії наук УРСР, перетворений в 1962 році в Інститут кібернетики, на який покладались завдання розвитку обчислювальної техніки і кібернетики та їх застосування в усіх галузях господарства, науки, оборони. Саме у згаданій лабораторії у 1950 році під час перебування її у складі Інституту електротехніки АН УРСР під керівництвом академіка С. О. Лебедєва було створено першу в СРСР і континентальній Європі Малу електронну обчислювальну машину «МЕСМ».
Засновником і директором інституту до 1982 року був академік Віктор Михайлович Глушков (1923—1982 рр.), ім'я якого сьогодні носить інститут. З 1982 року по 1994 рік інститут очолював академік Володимир Сергійович Михалевич (1930—1994 рр.). Зараз інститут очолює Сергієнко Іван Васильович.
У період з 1992 р. по 1997 р. на базі автономних підрозділів інституту створено Інститут програмних систем НАН України, Інститут проблем математичних машин і систем НАН України, Інститут космічних досліджень НАН України та НКА України, Навчально-науковий комплекс «Інститут прикладного системного аналізу» МОН України та НАН України, Міжнародний науково-навчальний центр інформаційних технологій і систем НАН України та Міносвіти і науки України, які увійшли до складу створеного у 1992 році Кібернетичного центру НАН України.
Інститут став колискою вітчизняних наукових кадрів в галузі кібернетики, інформатики, обчислювальної техніки. Вченими інституту створені всесвітньо відомі наукові школи з математичної кібернетики та теорії обчислювальних машин і систем, теорії оптимізації та системного аналізу, математичного моделювання, математичної теорії надійності, теорії програмування та ін.
В 1996 році спільним рішенням Національної академії наук України та Національного космічного агентства України на базі Відділення систем керування Інституту кібернетики створено Інститут космічних досліджень НАН України та НКА України.
Сьогодні в інституті працює понад 300 наукових співробітників, серед яких 13 членів Національної академії наук України, 55 докторів та більш, ніж 200 кандидатів наук. Серед співробітників інституту відомі вчені академіки НАН України І. В. Сергієнко, О. А. Летичевський, І. М. Коваленко, Ю. М. Єрмольєв, члени-кореспонденти НАН України І. Д. Войтович, В. С. Дейнека, Ю. Г. Кривонос, Б. М. Малиновський, Т. П. Мар'янович, О. В. Палагін, В. В. Скопецький, А. О. Чикрій.
При інституті діють спеціалізовані вчені ради з захисту докторських та кандидатських дисертацій, аспірантура та докторантура інституту ведуть підготовку з широкого спектру спеціальностей в галузі інформатики. За часи існування в інституті підготовлено близько 200 докторів та більше 1000 кандидатів наук, видано понад 400 монографій і опубліковано декілька десятків тисяч статей, одержано сотні авторських свідоцтв.

Гоме́р () — легендарний давньогрецький поет, якого вважають автором «Іліади» та «Одіссеї», двох славетних грецьких епічних поем, що започаткували європейську літературу. В «Одіссеї» міститься перше у писемних джерелах повідомлення, що стосується найдавнішого населення на теренах України – кіммерійців.
В античності Гомеру приписувалося авторство й інших творів (див. кіклічні поеми; від деяких з них збереглися фрагменти). Сукупність проблем, пов'язаних з особою Гомера і його відношенням до «Іліади» та «Одіссеї», про час виникнення, склад і взаємозв'язок окремих частин цих поем становлять знамените не тільки в порівняльному літературознавстві, а й у всій науці про античний світ "«Гомерівське питання»". Вважається національним народним героєм Греції.
Тлумачення імені Гомера намагалися знайти вже античні автори. Ефор Кімський, спираючись на традиції, бачить в ньому значення «сліпого» (ὁ μη ὀρων). Пізніші письменники вважають, що воно означає творця епічної композиції, укладача (ὁμου — ά̓ρω); інші бачать у ньому вказівку ​​на тісно згуртований стан співаків (ό̔μηροι — товариші), звідки, на їхню думку, запозичується назва для уявного родоначальника товариства. Інші ототожнювали це ім'я з ім'ям стародавнього фракійського співака Фаміріса (Θάμυρις) і вважали Гомера абстрактним поняттям.
Між тим ім'я Гомера вперше наводить Гесіод. Етимологічно ім'я збігається із , що перекладається буквально як «заручник». Воно споріднене із еолійським діалектом. Так, Лукіан Самосатський у праці "«Правдива історія»" описує поета як вавилонця Тиграна, який прийняв ім'я Гомера (тобто "Заручника") після того, як потрапив у полон до греків.
Водночас німецький філолог-класик Теодор Бергк, не визнаючи символічного значення «заручника» або «поручителя», просто вважав Гомера історичною особою. Донині ім'я поета викликає різні гіпотези, аж до тлумачення його значення як «сліпець», «боян» тощо. Аналогії зі сліпими кобзарями легко відшукуються у різних народів, у тому числі і в українського.
Про самого Гомера та про його життя немає жодних достовірних свідчень або принаймні доказів, що авторство поем належить одній людині, а не групі людей. В античну добу були відомі дев'ять більш-менш докладних життєписів Гомера, що не становлять однак істотного інтересу, оскільки всі вони вигадані граматиками часів римського імператора Октавіана Августа. Так само мало значення мають збережені донині численні зображення Гомера, погруддя якого часто зображують поета в умовній ідеалізованій формі, у вигляді сліпого старця.
Ні місця, ні часу народження Гомера антична традиція так само не знала. Щодо століття, в якому жив поет, стародавні автори дуже розходяться. Частина грецьких письменників відносили його до епохи Троянської війни, що нібито мала місце в період 1194—1184 років до н. е., датували різними іншими міфологічними подіями від 1130 до 910. Кратет Пергамський стверджував, що він жив ​​до переселення Гераклідів; історик Ефор Кімський відносив його до епохи спартанського легендарного законодавця Лікурга; Феопомп — до часів вторгнення кіммерійців та Евфоріон свідчить, що він жив ​​на 500 років пізніше Троянської війни. Таким чином, між найбільш раннім часом, до якого відносять життя Гомера, і найпізнішим утворюється проміжок не менше ніж у 460 років. Найвірогіднішим вважається розрахунок Геродота, який писав, що Гомер народився за 400 років до його часу, отже, близько 850 року до н. е.
Батьківщина Гомера, як і його вік, також становить предмет суперечки. Звичайно наводяться сім міст, які вважали його своїм громадянином. Епіграма у Авла Геллія, давньоримського історика і філолога 2 століття, називає: Смірну, острів Родос, Колофон, Саламін (місто на Кіпрі, не плутати із островом Саламін), Іос, Аргос і навіть Стародавні Афіни. Водночас варіації цієї епіграми називають ще Кіму в Малій Азії, острови Хіос, Пілос та Ітаку. Деякі з цих міст тому вважаються батьківщиною Гомера, що в них особливо процвітала гомерична поезія, інші домагання ґрунтуються на зв'язку грецьких колоній.
Сучасні дослідники схильні відносити його діяльність до VIII або навіть VII століття до н. е., зазначаючи як основне місце його перебування острів Хіос або який-небудь інший регіон Іонії, що існувала в центральній частині західного узбережжя Малої Азії. Більше за інші міста Смірна або є острів Хіос могли стати родючим ґрунтом для епічної поезії. На користь Смірни свідчить добра обізнаність Гомера у тамтешній топографії, яку він демонструє в «Іліаді». На думку Вільгіельма Дерпфельда, німецького архітектора та археолога класичності, Гомер міг відвідати усі ці місця та регіони (Мікени, Трою, палац Одіссея на острові Ітака), які він описав в «Іліаді». Крім того Діодор Сицилійський пише, що Гомер відвідав навіть Єгипет. На острів Хіос як місце народження вказував Симонід Аморгоський, давньогрецький поет 7-6 століть до н. е.
Тому Гомера слід вважати за іонійця, як за загальним його характером, так і за окремими рисами його поем. Місцем смерті поета прийнято вважати кікладський острів Іос.
Відсутність достовірних відомостей викликала вже в античності подвійне ставлення до Гомера. Так, за часів до Геродота (до 5 століття до н. е.) існувала думка про те, що Гомер був не однією історичною особою, але являв собою колективне позначення для поетів стародавнього героїчного епосу в цілому. Пізніше, від часу Платона (4 століття до н. е.) і засновника гомерівської критики Аристарха Самофракійського (2 століття до н. е.), утвердилася думка, що Гомер був одноосібним творцем «Іліади» та «Одіссеї». В наш час, хоча питання і не ставиться в такій виразній і простій формі, вчені також поділяються на «ревнителів єдності» ("Einheitshirten"), та «мисливців за піснями» ("Liederjäger").
Сукупність проблем, пов'язаних із з'ясуванням виникнення гомерівських поем, відношення до авторства Гомера, їх подальшого формування і взаємин — становить зміст, так званого, "«Гомерівського питання»".
Критичне ставлення до авторства Гомера виникло вже в античності на основі помічених протиріч між деякими місцями «Іліади» і поемою «Кіпрії», що також приписувалася Гомеру. Пізніше, в Александрійську епоху, «принцип протиріч» ліг в основу критики Ксенофана й Геллоніка (так звані, «горизонти» — «роздільники»), які вважали, що «Іліада» та «Одіссея» належать двом різним поетам, тому що інакше, на їхню думку, неможливо було пояснити, наприклад, те, що дружиною Гефеста, за «Іліадою», була Харита, а за «Одіссеєю» — Афродіта, або те, що у Нестора, за «Іліадою», було 11 братів, а за «Одіссеєю» — тільки два тощо. Однак критичні погляди «горизонтів» не зміцнилися, і гору одержала думка Аристарха Самофракійського, який вважав, що обидві поеми належать Гомеру: «Іліада» написана поетом у молоді роки, а «Одіссея» — у старості. Численні протиріччя в поемах пояснювалися, отже, слабкою пам'яттю поета.
У такому стані проблема перебувала до XVIII століття, коли і виникає, власне кажучи, «Гомерівське питання», з появою 1795 року знаменитого дослідження німецького філолога Фрідріха Августа Вольфа («Prolegomena ad Homerum»). Виходячи з принципу протиріч і відзначаючи численні слабкі в композиційному відношенні місця поеми, Вольф, висуваючи на перше місце значення «хорошої» редакції її тексту, прагнув довести, що:
З появою критичної праці Вольфа, що не втратила свого значення в багатьох відносинах до наших днів, виникла знаменита наукова суперечка, що розколола філологів на два табори: «вольфіанці» поділяли погляди Вольфа, а їхні супротивники, «унітарії», доводили одноособову творчість Гомера. Сьогодні, при більшій роздрібненості філології, продовжують розвиватися різного роду унітаристичні теорії з різними побудовами їхніх супротивників. Подібні до Гомерівського питання проблеми про редакторство і зведення в одне ціле піднімаються при дослідженні процесу кодификації юридичної літератури римлян.
Тільки в деяких принципових питаннях досягнута відносна ясність, яка більш-менш задовольняла науковців. Так, в історичному відношенні можна вважати загалом розв'язаним ствердно питання про відношення «віку епосу» до крито-мікенської культури, а, отже, ясно поставлені питання про історичну основу гомерівських поем. Більш-менш висвітлені питання державного ладу і суспільних відносин, що знайшли відображення в «Іліаді» та «Одіссеї». Важливу роль в процесі стандартизації гомерівських поем часто визнають за тираном Гіппархом (близько 525 до н. е.), сином Пісістрата, який реформував гомерівські змагання на Панафінейських іграх, що сприяло появі канонічного тексту поем.
Завдяки вивченню німецької і кельтської поезії з'ясувалося, що при вирішенні проблеми про авторство Гомера критика повинна мати на увазі «одного поета», однак не одного особистого поета, творця «Іліади» та «Одіссеї», але поета-творця того чи того епічного твору малого обсягу, що передував «Іліаді». Необхідно брати до уваги також «автора» тієї чи тієї епічної частини «Іліади», а також «автора» основного малого епічного твору, що склав ядро «Іліади» (наприклад, пісня про Ахіллеса). При цьому питання про геніальність автора має вирішуватися не в індивідуалістичному напрямі, але в колективістичному: художня єдність «Іліади» та «Одіссеї» обумовлена, в першу чергу, не особистим творчим бажанням якого-небудь одного поета, але пояснюється процесом розвитку епічної поезії, що, безсумнівно, залежала від певного укладу суспільства, в якому жили і діяли попередники Гомера. Роль співців рапсодів зводилася, скоріше, до передачі вже готових творів з деякими лише внесеними змінами в процесі їхнього відтворення. Викладене вище Гомерівське питання можна виразити о́бразно порівнянням з коробочками (малі пісні), що лежать у великій коробці (остаточна редакція пісень).
Більшість сучасних учених вважають вірною теорію, відповідно до якої поеми з'явилися як результат не писемної, а усної творчості. Ця особливість поетичної техніки знаменує принципову відмінність між двома гомерівським поемами і всім пізнішим «книжковим епосом». Істотна риса усного віршування великих поем — те, що поет складає свої вірші значною мірою з готових формул (тобто сполучень із двох або декількох поетичних слів), що були заздалегідь підібрані самим же поетом або його попередником так, щоб вписуватися в різні метричні позиції у вірші й описувати стандартні ситуації, що виникають відповідно до того чи того сюжету. Ці формули можуть гнучко змінюватися в залежності від конкретних завдань поета. Іноді такі формульні періоди розтягуються на кілька рядків — як при описі відплиття корабля або готування їжі. Іншими словами, створюючи свої поеми, співець використовує набагато більше готового матеріалу, ніж автор, що користується папером і пером. Те, що твір адресований слухачам, а не читачам, рятує таку поезію від ризику зробитися монотонною. Як і при сприйнятті музики, при швидкій декламації публіка вітає теми і мотиви, що відновляються, щоб її увага залишалася прикутою до сюжету і його розвитку.
Велика заслуга Гомера полягає в тому, що до нього поети викладали в коротких піснях тільки невеликі частини з великої області сказань про події Троянської війни, а він поєднав у художньої композиції, дотримуючись законів поетичної єдності, великий, закінчений цикл сказань. Цей цикл, з якого Гомер почерпнув матеріали для обох великих поем, «Іліади» та «Одіссеї», — Троянський цикл. До основних сюжетно-стилістинчих особливостей поем Гомера слід віднести такі:
До речі, останнім часом усе більшого розповсюдження набуває
думка, що Гомер для обробки поеми використовував писемну фіксацію, без неї неможливо осягнути й так струнко, обдумано скомпонувати величезний обсяг матеріалу. Звичайно, про створення письмового тексту в сучасному розумінні, тобто тексту для читання, не було й
мови. Уривки героїчного епосу про Троянську війну, як і раніше, виконувалися рапсодами усно. А якщо немає фіксованого, записаного
канонічного тексту, то неминуче з’являються різні варіанти, вставки
(інтерполяції), купюри тощо. Виникає загроза “розчинення” першоджерела у переспівах, версіях. Сáме бажання зберегти, не дати розчинитися в імпровізаціях текстові “Іліади” спонукало в середині VI ст.
до н.е. (час правління в Афінах тирана Пісістрата) створити комісію, яка закріпила текст поеми письмово.
не можна не погодитися з думкою відомого літературознавця античника В. Ярхо: “Хоч би як сучасна філологія уявляла собі виникнення гомерівського епосу, для європейської суспільної та естетичної
думки протягом багатьох століть Гомер залишався свого роду
еталоном усієї давньогрецької культури”.
В середині XIX століття в науці панувала думка, що «Іліада» та «Одіссея» — не є історичними творами. Однак археологічні розкопки Генріха Шлімана на пагорбі Гісарлик і в Мікенах довели, що це невірно. Пізніше дослідники відкрили хетські і єгипетські документи, в яких виявляються певні паралелі з подіями легендарної Троянської війни. Дешифрування в 1950-х роках Майклом Вентрісом складового мікенського письма (а саме лінійного письма Б) дало багато інформації про життя в епоху, коли відбувалася дія «Іліади» та «Одіссеї». Хоча літературних фрагментів цією писемністю знайдено не було, Вентріс переконав у мовній спадкоємності між написами 13 століття до н. е. та поемами, приписуваними авторству Гомера. Тим не менше, дані поем Гомера складним чином співвідносяться з наявними археологічними та документальними джерелами і не можуть використовуватися некритично: дані «усної теорії» свідчать про дуже великі викривлення, які повинні виникати з історичними даними в традиціях подібного роду.
Практично в усі періоди європейської літератури «Іліада» та «Одіссея» розглядалися як вершина епічної поезії. З цим погоджувалися і критики, і поети. За зразок першої половини «Енеїди» Вергілій взяв «Одіссею», а другої половини — «Іліаду». Тому письменники, що жили після Вергілія, і були мало знайомі з Гомером, самі того не усвідомлюючи, сприймали давньогрецького поета за посередництвом Вергілія. Горацій ставить Гомера вище всіх інших епічних авторів. У своєму надзвичайно впливовому творі «Мистецтво поезії» він звеличує майстерність Гомера у викладі, побудові сюжету й образів героїв. Саме Горацій, відштовхуючись від «Одіссеї», пустив у загальний обіг принцип, що епос варто починати посередині дії. Навіть у ті часи, коли грецька мова була на Заході практично невідомою, Гомера продовжували шанувати (див. Данте Аліґ'єрі).
Епічні автори доби Відродження і пізніших періодів європейської літератури діяли, оглядаючись на Гомера. У порівняно недавні часи, особливо у зв'язку з пошаною романтиків до грецької культури на початку XIX століття, багато ліриків і прозаїків надихалися поемами Гомера і черпали з них матеріал для творчості. Настільки різні і по техніці, і стосовно традиції автори, як Альфред Теннісон і Джеймс Джойс, написали на тему «Одіссеї» свої твори. Однак у період з XVI по XVIII століття більший інтерес виклика́ла політична по темі «Іліада», що знайшло відображення у Вільяма Шекспіра й Жана Расіна. Серед античних авторів, що випробували на собі вплив Гомера, можна назвати Піндара, Есхіла, Софокла, Евріпіда, Квінта Еннія, Овідія, Плутарха, серед пізніших Педро Кальдерона, Джона Драйдена, Джамбаттіста Віко, Йоганна Вольфганга Ґете, Джованні Пасколі і Жана Жироду. Цей вплив існує і понині. Новогрецький поет Н. Казандзакіс склав до «Одіссеї» величезне продовження на 33 333 рядки. Практично щороку з'являються значні твори в руслі неогомерівської традиції.

Рі́чард Ме́тью Сто́лмен (; часто rms (за ініціалами); нар. 16 березня 1953, Нью-Йорк) — засновник руху вільного ПЗ, проекту GNU, Фонду вільних програм та Ліги за свободу програмування. ІТ-пропагандист, автор концепції «копілефту», покликаної захищати ідеали руху; цю концепцію він пізніше втілив у ліцензії GNU General Public License (GNU GPL) для комп'ютерних програм.
Столмен також відомий програміст. До програм його авторства належать, зокрема, GNU Emacs, компілятор GNU Сі (GCC) і зневаджувач GNU (GDB). З середини 1990-х років, Столмен програмує значно менше, працюючи над поширенням ідей вільного ПЗ. Тепер він продовжує розробляти лише GNU Emacs. Річард Столмен веде скромний спосіб життя мандрівного «євангеліста» і «філософа» руху вільних програм.
Річард Столмен народився 16 березня 1953 року в місті Нью-Йорк, в сім'ї євреїв Деніеля Столмена та Еліс Ліпман. В 1974 році закінчив Гарвард і вступив до Масачусетського технологічного інституту. Згодом відмовився від планів отримання подальшої наукової освіти, але залишився в МТІ працювати програмістом в лабораторії штучного інтелекту. В січні 1984 року залишив роботу в МТІ, щоб присвятити себе роботі над проектом GNU, який він заснував у вересні 1983.
Лауреат премії імені Грейс Мюрей Хопер (1990).
Протягом багатьох років бореться за чистоту та точність своєї термінології. Проблема ускладнена в англійській мові тим, що «вільне» та «безоплатне» позначається одним і тим же словом «free». В наш час (зокрема з підтримкою комерційних компаній) більш розповсюдженим стало альтернативне найменування «Open Source» («відкриті вихідні коди»), хоча таке ПЗ зазвичай є також і вільним. Столмен, однак, зовсім не згоден із вживанням цього терміну (щонайменше, відносно програм, захищених ліцензіями GNU GPL та LGPL), оскільки цей термін приховує, що справжня мета такого ПЗ — свобода. Не зважаючи на це, люди та групи, котрі не солідарні з моральною філософією Столмена або які до неї байдужі, дуже часто змішують поняття «вільне програмне забезпечення» та «відкрите ПЗ».
За вищевказаними причинами Столмен також переконаний, що потрібно говорити «власницьке ПЗ» () замість «ПЗ з закритим вихідним кодом», якщо ПЗ, про яке йде мова, не може вільно поширюватися, використовуватися або модифікуватися. Столмен також вважає помилковим уживання збірного поняття «інтелектуальна власність» і стверджує, що про авторське право, патенти, торгові марки і тому подібні обставини треба говорити окремо.
Столмен дуже серйозно ставиться до термінології. Наприклад, він дає інтерв'ю лише тим журналістам, які згодні вживати його термінологію в статті про нього. Широко відомо його вимогу називати систему з ядром Linux і середовищем GNU — GNU/Linux, оскільки така назва вказує на походження.
Річард Столмен - філкер, і на його сайті, та на сайті проекту GNU розміщені його пісні на різні теми.
Столмен радить не користуватися мобільними телефонами, тому, що він вважає, що можливість визначення поточного місцезнаходження телефону може створити різні проблеми для абонента.
Він пояснює, що при "звичайному" (кнопковому) вимкненні телефон насправді не є вимкненим, і продовжує надсилати зворотні сигнали за допомогою методу трианглуляції (див. ), так що можливість визначати розташування і прослуховувати користувача залишається надалі. В зв’язку з цим Річард також радить виймати батарею з мобільного телефону.
Тяжздво (слово, утворене об'єднанням слів тяжіння та Різдво; ) - це свято, що відзначається 25 грудня щороку, на честь дня народження англійського фізика Ісаака Ньютона, який розробив теорію всесвітнього тяжіння. Ідея святкування цього дня належить Річарду Столмену. У цей день люди святкують існування збагненних законів фізики. Так як, згідно з легендою, Ньютон відкрив свій закон в результаті падіння яблука, в цей день рекомендується наряджати дерева яблуками або іншими фруктами, але так, щоб фрукти інколи падали, показуючи в дії закон всесвітнього тяжіння.
9882 Stallman — астероїд, названий на честь Річарда Столмена

Набір компіля́торів GNU (GNU Compiler Collection, GCC) — набір компіляторів для різних мов програмування. GCC — вільне програмне забезпечення, розроблене Фондом Вільних Програм під ліцензією GNU GPL та GNU LGPL, і є ключовою складовою набору знарядь розробки GNU (GNU development toolchain). Це стандартний компілятор для вільних Юнікс-подібних операційних систем, і деяких пропрієтарних систем, що з них розвинулись, наприклад Mac OS X.
Спочатку називався GNU Компілятор Сі, оскільки підтримував лише одну мову програмування — C. Пізніше був розширений для підтримки C++, Fortran, Java (компілятор GCJ), Ada, та інших.
GCC започаткований Річардом Столменом у 1985 році як компілятор для проекту GNU Project, аби мати компілятор який є вільним програмним забезпеченням. Його розробкою тісно опікувався Фонд Вільних Програм. Перша версія випущена навесні 1987, на кінець 1987 року з'явилася підтримка C++. GCC був першим незалежно створеним (не базувався на препроцесорі CFront Б'ярна Страуструпа) та першим власне компілятором (а не препроцесором у C) мови C++.
У 1997 група розробників, незадоволена повільним темпом і закритістю офіційної розробки GCC, створила проект EGCS (Experimental/Enhanced GNU Compiler System — Експериментальна/Покращена Збірка Компіляторів GNU), який об'єднав декілька експериментальних відгалужень GCC. Розробка EGCS з часом виявилась більш життєвою ніж GCC, і у квітні 1999 року EGCS оголошена офіційною версією GCC.
GCC тепер розробляється широкою групою розробників зі всього світу. Вона перенесена на більшу кількість типів процесорів та операційних систем ніж будь-який інший компілятор.
GCC є офіційним компілятором GNU, включно із GNU/Linux, прийнятий як основний компілятор і для інших операційних систем, таких як варіанти *BSD, Mac OS X, NeXTSTEP, і BeOS. Версія GCC під Microsoft Windows забезпечується проектами MinGW та Cygwin, під DOS — проектом DJGPP (лише C/C++).
Версія 4.0.0 (випущена 20 квітня 2005), у типовій збірці підтримує наступні мови:
Підтримка CHILL припинена через недостатню активність розробки. Додаткові проекти підтримують мови програмування Pascal, Modula-2, Modula-3, Mercury, VHDL, PL/I та Objective-C++.
GCC (версії 4.1) створює код для таких процесорних архітектур:
Менш відомі серед підтримуваних процесорів включають A29K, ARC, Atmel AVR, C4x, CRIS, D30V, DSP16xx, FR-30, FR-V, Intel i960, IP2000, M32R, 68HC11, MCORE, MMIX, MN10200, MN10300, NS32K, ROMP, Stormy16, V850 і Xtensa. Окремими проектами підтримується D10V, PDP-10 і Z8000.
Зовнішній інтерфейс GCC є стандартом для компіляторів на платформі Unix. Користувач викликає управляючу програму, яка називається gcc. Вона інтерпретує аргументи командного рядка, визначає і запускає для кожного вхідного файлу свої компілятори потрібної мови, запускає, якщо необхідно, асемблер і компонувальник.
Компілятор кожної мови є окремою програмою, яка отримує початковий текст і породжує вихід на мові асемблера. Всі компілятори мають загальну внутрішню структуру:
GCC майже повністю написаний на Сі, хоча значна частина front-end для Ади написана на Ада. 
В травні 2010 Керівний комітет GCC вирішив дозволити використовувати C++ компілятор для компіляції GCC. В серпні 2012 року комітет дозволив також використовувати C++ мову для розробки GCC і деякі складні структури даних (напр хеш-таблиці ітп) були переписані з допомогою C++ з використанням шаблонів. Для компіляції GCC зараз вимагається компілятор мови C++, що підтримує щонайменше ISO/IEC C++03 стандарт.
Компіляція програми на мові C за допомогою gcc передбачає такі послідовні етапи: препроцесор (prepocessing), компіляція (compilation),
збирання (assembly), лінкування(linking). Розглянемо кожен з даних етапів на прикладі програми 'hello.c'.
Зверніть увагу, що для компіляції hello.c нема потреби викликати кожну із нижче розглянутих команд окремо. Усі програми автоматично викликає компілятор і їх виклики можна відслідковувати додавши опцію '-v' до команди gcc. Розглянувши кожну команду окремо ми будемо краще розуміти роботу компілятора.
Поряд з тим, що 'hello' є досить простою програмою, у ній використано зовнішні біблотеки, тому під час компіляції даної програми будуть пройдені усі вище вказані етапи.
Першим етапом компіляції є виклик пропроцесора. Препроцесор розгортає(підставляє значення у) макроси та додає у 'hello.c' код необхідних header-файлів. Для цього gcc викликає таку команду:
Результатом виконання даної команди є файл 'hello.i', у якому міститься source-код з розгорнутими макросами і вставленими header-файлами. Зверніть увагу, що вихідні файли роботи препроцесора мають розширення '.i' для програм на мові С і '.ii' для програм на мові С++. По замовчуванню hello.i та інші проміжні файли після компіляції не буде збережено на диску, проте, це можливо змінити вказавши опцію '-save-temps=obj' під час виклику gcc, тобто 
gcc -save-temps=obj -c hello.c 
Наступним етапом є власне компіляція вихідного файлу препроцесора(hello.i). Результатом цього етапу є файл 'hello.s'. У даному файлі міститься код на мові 
ассемблер.
Файл 'hello.s' є проміжним, тому компілятор по замовчуванню його видалює. Щоб зберегти 'hello.s' і переглняути його вміст необхідно виконати таку команду:
Результатом цієї команди є файл 'hello.s'
Ось як виглядає 'hello.s' для процесора з архітектурою x86_64.
.section    .rodata
.LC0:
.string    "Hello World"
.text
.globl    main
.type    main, @function
main:
.LFB0:
.cfi_startproc
pushq    %rbp
.cfi_def_cfa_offset 16
.cfi_offset 6, -16
movq    %rsp, %rbp
.cfi_def_cfa_register 6
movl    $.LC0, %edi
call    puts
popq    %rbp
.cfi_def_cfa 7, 8
ret
.cfi_endproc
.LFE0:
.size    main, .-main
.ident    "GCC: (Ubuntu 4.8.4-2ubuntu1~14.04.1) 4.8.4"
Метою даного етапу є перетворення коду мовою ассемблер на машинний код і генерація object-файлу. Якщо у коді є виклики зовнішних функцій, ассемблер залишає
адреси початку цих зовнішніх функцій невизначеними. Їх значення будуть заповнені компонувальником на наступному етапі компіляції. Для виклику ассемблера:
Як ми бачимо вихідний файл команди вказано за допомогою опції -о. Результатом роботи асемблера є файл hello.o, що містить програму 'hello' у вигляді
машинних інструкцій, де також є, поки що невизначена, адреса(undefined reference) початку функції printf().
Останнім етапом компіляції є лінкування(linking) об'єктного файлу для створення executable-файлу, власне програми 'hello'. На практиці, executable-файли потребують багатьох зовнішніх функцій і динамічних (run-time) бібліотек С. Таким чином, справжні комaнди лінкування, котрі внутрішньо автоматично виконує gcc, є досить складними. Таким чином, повна команда для лінкування 'hello':
Дана команда лінкує object-файл 'hello.o' із стандартною бібліотекою C і створює вихідний executable-файл 'hello'. Для запуску 'hello':
Таким, чином виконання команди 'gcc -o hello hello.c' можливо зобразити так:
Головним інструментом для зневадження програм, скомпільованих за допомогою GCC, є GNU Debugger (gdb). Існують також вузькоспеціалізовані засоби для зневаджування:
Компілятори мають десятки опцій і користуватися ними напряму не зовсім зручно. Для спрощення роботи використовують оболонки або інтегровані середовища розробки — , Dev-C++/wxDev-C++, Eclipse, KDevelop, NetBeans.
У 2014 Асоціація обчислювальної техніки (ACM), найавторитетніша міжнародна організація, в області комп'ютерних систем присудила проекту GCC премію за внесок у розвиток мов програмування (SIGPLAN Programming Languages Software Award). Премія присуджується за значний вплив на пов'язані з мовами програмування дослідження, реалізації технологій і інструменти.

Фонд Вільного Програмного Забезпечення (Free Software Foundation, FSF) є неприбутковою організацією створеною у листопаді 1985 року Річардом Столменом для підтримки руху за вільне ПЗ, і зокрема проекту GNU.
З часу заснування до середини 1990-их фонди FSF переважно використовувалися для оплати роботи розробників вільних програм. З середини 1990-их з'явилось багато компаній та розробників вільного програмного забезпечення, так що FSF переважно працює над юридичними та структурними проблемами спільноти вільного ПЗ.

Європейський інвестиційний банк (ЄІБ) — державна фінансово-кредитна установа Європейського Союзу для фінансування розвитку відсталих європейських регіонів у формі довготермінових кредитів. Штаб-квартира розташована в місті Люксембург.
Створений у 1958 році з метою надання кредитів для спорудження та реконструкції об'єктів, які становлять інтерес для країн ЄС та асоційованих держав. Статутний капітал формується із внесків країн-учасниць і на кінець 2012 року був збільшений до 245 млрд. євро.
За рахунок випуску облігаційних позик на міжнародному грошовому ринку та на національних грошових ринках країн Європейського інвестиційного банку формуються залучені кошти банку. На рентабельні проекти надають звичайні кредити, на малорентабельні — пільгові. До 70% припадає на кредити для регіонального розвитку менш розвинутих районів. Загальна сума наданих кредитів — понад 47 млрд євро. Позики банку покривають частину вартості проекту, доповнюючи власні капітали позичальника (як правило менше 50%). Сфери використання кредитів — передусім енергетика, транспорт і телекомунікації. Європейський інвестиційний банк надає також пільгові кредити за рахунок засобів ЄС як технічний розпорядник. Кредити банку надаються в кількох валютах. Відсоткова ставка по «змішаних» кредитах визначається на базі середньозваженої вартості в залучених коштах у даних валютах на міжнародних або національних ринках капіталів.
Керівні органи Європейського інвестиційного банку — Рада керуючих, Директорат і Правління. До Ради керуючих входять міністри фінансів країн ЄС. Вона визначає загальну кредитну політику, розглядає і затверджує річні баланси, вносить зміни до статутного капіталу. Директорат приймає рішення про надання кредитів та гарантій при залученні коштів встановленні відсоткових ставок. Оперативне керівництво здійснюють президент і п'ять його заступників.

Bison (бізон) — генератор синтаксичних аналізаторів загального призначення, який перетворює опис контекстно-вільної LALR граматики в програму мовою C для синтаксичного аналізу текстів відносно заданої граматики.
Bison, придатний для розробки аналізаторів мов досить широкого класу: від тих, що використовуються в простих настільних калькуляторах до складних мов програмування. Bison типово використовується разом з генератором лексичних аналізаторів Flex.
Bison зворотно сумісний з Yacc: всі правильні граматики Yacc повинні без змін працювати з Bison. Кожен, хто добре знає Yacc, не повинен мати великих проблем при використанні Bison. 
Bison написаний, в основному, Робертом Корбеттом (Robert Corbett). Річард Столмен (Richard Stallman) зробив його сумісним з Yacc. Вільфред Хансен (Wilfred Hansen) з Carnegie Mellon Univerisity додав підтримку багатосимвольних літералів та інші можливості.
Починаючи з версії Bison 1.24 змінено умови поширення yyparse, дозволивши використовувати результат роботи Bison в невільних програмах. Раніше аналізатори, створені Bison, могли бути використані лише в програмах, які є вільним програмним забезпеченням.
Інші інструменти GNU для програмування, такі як компилятор GCC, ніколи не містили такої вимоги. Вони завжди могли використовуватися для розробки невільного програмного забезпечення. Bison відрізнявся від них не через якесь особливе політичне рішення, просто до всього первісного коду Bison застосовувалася звичайна Універсальна Громадська Ліцензія (GPL).
Вихід Bison -- файл аналізатора Bison -- містить точну копію частини Bison як код функції yyparse (всі дії вашої граматики вставляються в функцію в одному місці, решта функції при цьому не змінюється). У результаті застосування умов GPL до коду yyparse, використання виходу Bison було обмежене вільним програмним забезпеченням.

Категорія Вікіпедії — спеціальна сторінка Вікіпедії, яка призначена для групування сторінок Вікіпедії за будь-якою ознакою. Категорії української Вікіпедії у назві мають префікс Категорія:, який відносить їх до .
Щоб додати сторінку із будь-якого у категорію слід дописати тег категорії, наприклад:
Буде створено посилання на відповідну сторінку категорії із простору назв «Категорії». 
Категорія містить частину яку можна редагувати, що зазвичай містить тег категорії вищого рівня. Якщо сторінка категорії відсутня, посилання на категорію буде оброблятися системою як звичайне посилання на неіснуючу сторінку, та при переході за посиланням користувач потрапить відразу на інтерфейс створення сторінки категорії.
Сторінка може бути віднесена до більш, ніж однієї категорії додаванням кількох тегів категорій. Посилання на категорії, до яких відноситься сторінка з'являються у спеціально відведеній області екрану, місцерозташування якої залежить від установок користувача. Теги категорій можуть бути розміщені в довільному місці тексту статті. Зазвичай їх додають у кінець статті перед інтервікі, щоб уникнути небажаного побічного впливу на розміщення тексту. Посилання на категорії з'являються у порядку їх слідування в тексті.
Списки статей або сторінок, що відносяться до даної категорії, сортуються на сторінці категорії автоматично, як правило за алфавітом за першою буквою назви статті. Якщо необхідно розмістити статтю в категорії за іншою літерою, при додаванні теґу категорії слід вказати:
Додавання зображення в категорію є еквівалентним додаванню до категорії сторінки опису зображення.
Додавання теґу категорії на сторінці категорії відносить категорію, що її сторінку Ви редагуєте до категорії, що вказана в теґу. Наприклад, Ви можете редагувати та додати теґ . Категорія «Скандинавська міфологія» стане підкатегорією категорії «Міфологія».
Сторінка категорії складається із:
Пункти списків містять посилання на відповідні сторінки, у випадку зображень це стосується як самого зображення, так і його сторінки опису.
У Вікіпедії перепосилання на категорію відображає тільки текст користувача.
Кожен із трьох списків впорядковано за послідовністю ASCII:
із пробілом на початку послідовності. Кирилиця сортується за Юнікодівськими кодами:
Як легко помітити, це створює проблеми із сортуванням українського тексту за юнікодом, оскільки назви, що починаються на Є, І, Ї та Ґ будуть відсортовані некоректно. Розробники повідомлені про баг, та сподіваємось, вони його виправлять до того, як українська Вікіпедія обжене англійську за кількістю статей.
Якщо Ви хочете розмістити елемент списку відповідно до альтернативної назви/ключа сортування, додайте його в теґ категорії: . Наприклад, щоб додати статтю «Скандинавська міфологія» до категорії «Скандинавська міфологія», але хочете щоб ця стаття висвітлювалась на початку списку як головна стаття категорії. Наберіть "".
Хоча це схоже на конвеєрний синтаксис посилань Вікімедіа, між ними є чітка різниця: другий елемент теґу для посилання є альтернативною назвою сторінки на якій він розміщений, тоді як другий елемент теґу категорії є альтернативною назвою сторінки для сортування у категорії. Ключ сортування повинен бути очевидним, інакше це призведе до труднощів із орієнтуванням на сторінці категорії, де статті виглядатимуть випадково розміщеними. Систему альтернативних ключів слід послідовно застосовувати до усіх статей категорії. Ключ сортування є чутливим до регістру, тому сторінка із теґом
Щоб добитися коректно упорядкованого списку, будьте послідовними у використанні пробілів та відокремлюючих знаків. Наприклад, «А Я» із двома пробілами буде відсортовано перед «А А» з одним. Підкреслення в назві сторінки є еквівалентом пробілу, але у ключі сортування воно розглядається як окремий символ. Поширений ключ сортування для розміщення статей на початок списку в категорії це (<пробіл> та *).
У статтях, назва яких складається з двох або більше слів, можливо використання параметру , наприклад, . Порядок літер за алфавітом визначає порядок сортування сторінок у категоріях, у посиланнях на які в тексті сторінки немає ключа сортування.
Сортування виконується для всіх категорій сторінки (незалежно від кількості), в яких відсутній ключ сортування. Ключ сортування має пріоритет перед параметром DEFAULTSORT. Ключ сортування в такому разі можна використати для окримих категорій з відмінними параметрами сортування.
У разі застосування DEFAULTSORT небажане використання символів підкреслювання _ та інших спеціальних символів. Замість них використовуйте наступні символи (за мовами символів):
На одній сторінці не можна використовувати 2 різних параметра , включаючи динамічно включені шаблони та сторінки, оскільки в цьому випадку виникає помилка. В шаблонах, які динамічно включаються в інші сторінки рекомендується параметр (оператор) DEFAULTSORT включати в блок, відділений теґами .
Зображення без ключів сортування сортуються в алфавітному порядку за назвою файлу, включаючи префікс «Зображення:». Тому для зображень слід використовувати префікс «Зображення:» у ключах сортування, інакше ці зображення опиняться на початку списку перед зображеннями «Зображення:А» або після «Зображення:Я». Або можна присвоїти усім зображенням ключ сортування. Подібні міркування стосуються усіх неголовних просторів назв, за винятком простору назв «Категорія:», де це прийнято щоб уникнути розміщення субкатегорій по замовчуванню під літерою «К».
Як згадувалось вище, перші 20 символів назви файлу зображення відображаються на сторінці категорії, із крапками в кінці назви якщо довша ніж 20 символів. Це може бути незручним, оскільки може бути складно відрізнити одне зображення від іншого по назві. Повні назви відображаються у плаваючому віконці та рядку статусу, в залежності від браузера, котрі можуть, наприклад, показати «%28» для "(". Тому зручнішим способом буде зважений вибір назв файлів (хіба що програмне забезпечення буде покращено в новіших версіях).
Якщо Ви хочете встановити посилання на Категорію не відносячи сторінку до цієї категорії, використайте наступний синтаксис теґу внутрішнього посилання: (де "Щось" є назвою категорії. Зверніть увагу на додаткову : перед «Категорія». Або скористайтеся одним з 
Ви можете бачити наявні категорії Вікіпедії тут: . Це список усіх категорій включаючи ті, що містять тільки субкатегорії або сторінки без додаткового тексту, в цьому випадку посилання на неіснуючу категорію з'являється як посилання на неіснуючу сторінку, на відміну від для простору назв «Категорія:», де відображаються тільки існуючі категорії.
Хороші сервіси Вікімедіа для категорій:
Якщо шаблон містить теґ категорії, це не тільки розміщує цей шаблон у категорію, але також усі сторінки що використовують цей шаблон. Наприклад належить до , разом із сторінками користувачів де вказано цей шаблон. Сторінка що містить шаблон відображатиме коректний список категорій, як ті що вказані на самій сторінці, так і ті що вказано у шаблоні. Але, додавання чи видалення теґу категорії в шаблоні не додасть та не вилучить сторінки, що його використовують, до категорії вказаної у шаблоні поки не станеться якесь редагування самої сторінки.
Іншими словами:
Додавання теґу шаблону є очевидно редагуванням, тому проблема постає лишень у випадках коли шаблон редагували після того як він був доданий на сторінку. Можливим рішенням є зробити редагування для усіх сторінок, що використовують шаблон.
Ключ сортування в теґу категорії в шаблоні застосовується як до шаблону так і до кожної сторінки що його використовує, тому він має сенс тільки якщо він залежить від змінної (наприклад PAGENAME), параметру, чи змісту шаблону.
Назва категорії може залежати від шаблону чи параметру, так само як посилання.
Перейшовши за посиланням «Пов'язані редагування» в панелі інструментів можна знайти сторінки, які було додано до категорії (як додаванням теґу на самій сторінці, так і додаванням шаблону, що містить теґ категорії). Якщо було додано теґ категорії до шаблону, список сторінок можна знайти непрямим чином, через список сторінок що використовують шаблон. Також, якщо категорія знаходиться у Вашому особистому додавання чи видалення сторінок з категорії буде у ньому відображатись.
На жаль за посиланням «Пов'язані редагування» в панелі інструментів виявити видалення сторінок із категорії неможливо. Єдиний спосіб — мати категорію у Вашому особистому .
У процесі створення шаблону, його за допомогою додавання коду: codice_1 щонайменше в одну з підкатегорій категорії «».
Якщо шаблон достатньо специфічний і місткий, щоб мати власну сторінку документації, і ви її створили, то до коду шаблона слід додати в кінці: codice_1, а на підсторінку документації додати код: codice_3.
На сторінках категорій, як на будь-яких сторінках Вікіпедії, можна використовувати шаблони. Шаблони спеціально призначені для використання на сторінках категорій зібрані в .
Прихована категорія — це така категорія Вікімедіа, яка не відображається в блоці посилань на категорії сторінки, якщо не встановлені певні налаштування користувача. Головний шаблон для помітки категорії такою, що є "прихованою" . "Приховання категорії" використовується для відключення відображення категорій, призначених для обслуговування Вікіпедії, від кінцевих користувачів енциклопедії. "Приховані категорії" поміщаються у "мета-категорію (категорію-контейнер)" .

Братисла́ва ( (до 1919 р. — "Prešporok", Прешпорок, "Prešporek", Пре́шпорек, , Пре́сбург, , По́жонь) — столиця Словацької республіки, місто в центральній Європі, в період з 1536 до 1784 — столиця Угорщини.
Населення міста близько осіб (2012). Місто примітне також тим, що є єдиною столицею світу, яка безпосередньо має кордони з двома іншими державами, — Австрією й Угорщиною. Братиславська вулиця Копчанська переходить у вулицю Прессбургерштрассе сусіднього австрійського села Кіттзе. А до 1936 року з Братислави до Відня можна було дістатися міським трамваєм.
Братислава розташована по обидва береги Дунаю, в передгір'ї Малих Карпат. Місто безпосередньо примикає до кордону з Австрією (до 21 грудня 2007 існували прикордонні переходи Петржалка-Берг і Яровце-Китзєє) і Угорщини (до 21 грудня 2007 існував прикордонний перехід Русовце-Райка).
Площа міста — 368 км².
Братислава розташована у помірному кліматичному поясі. Клімат — континентальний ("Cfb/Dfb" за класифікацією Кеппена), середня річна температура 10,5 °C, середня кількість сонячних годин на рік — 2038,1, середня річна кількість опадів — 565 мм. Середня температура січня — приблизно −0,4 °C, а середня температура липня — приблизно 21,3 °C. Зимовий період холодний і вологий з сніжним покривом. Літо тепле, часто з сильними вітрами.
Національний склад населення Словаччини станом на 31 грудня 2008 року (разом: 5 412 254)
Склад населення за приналежністю до релігії:
Територія Братислави поділяється на округи та на міські частини (квартали, райони):

Бухаре́ст (також "Букаре́шт"; , "Букуре́шть") — столиця Румунії, індустріальний та комерційний центр країни. Місто розташоване на південному сході країни, на берегах річки Димбовиці.
За європейськими стандартами Бухарест — нестаре місто. Перші згадки про нього з'являються 1459 року. Місто стало столицею Румунії в 1862 році і постійно підтверджує свій статус осередка румунської культури, мистецтва та політики. Його еклектична архітектура є сумішшю історичного, перехідного, комуністичного й сучасного стилів. У період між двома Світовими війнами завдяки елегантній міській архітектурі та винахідливості міської еліти, Бухарест отримав ім'я «Париж Сходу», або «Маленький Париж» ("Micul Paris").
Попри те, що багато будинків і районів в історичному центрі було сильно пошкоджено або знищено під час війни, землетрусів, а також під час виконання програми Ніколае Чаушеску із систематизації Румунії, багато чого збереглося. В останні роки місто переживає економічний та культурний бум
Походження імені невизначене: за різними легендами, Бухарест заснований Букуром, що був чи то принцом, чи то злочинцем, чи то пастухом.
В румунській мові слово "bucur" означає "радісний", "задоволений". Назва явно пов'язана зі словом "bucurie" («радість»), що також споріднене з албанським bukur («прекрасний»).
Влад Цепеш заснував Бухарест як фортецю 1459 року, щоби зупинити просування Османської імперії. Бухарест став столицею князівства Валахія у 1698 і Румунії — у 1861. Під час Румунської революції 1989 р. у місті були жорстокі бої.
Населення Бухареста, за переписом 2002 року, становить 1 926 334 мешканців, що є 8.9% від загального населення Румунії. Окрім цього, близько 200 000 людей з приміських територій щоденно приїжджають до міста на роботу, переважно з Ілфова.
За історію міста було два проміжки швидкого росту населення — у кінці 19 століття, з розростанням міста та збільшенням його ролі, та в період комунізму через організовану кампанію урбанізації, коли багато людей переїхало з сільської місцевості до столиці. На цей час, через заборону на аборти та контрацепцію в період Чаушеску, також мав місце значний природний приріст.
Приблизно 96.9% населення Бухареста складають румуни. Друга за величиною етнічна група — цигани, частка яких 1.4%. Серед представників інших національностей — угорці (0.3%), євреї (0.1%), турки (0,1%), китайці (0,1%) та німці (0,1%). Греки та вірмени в кінці 19-го та на початку 20 століття також відігравали помітну роль у житті міста.
Середня тривалість життя в 2003—2005 роках була 74,14 років, що приблизно на 2 роки більше, ніж в цілому по Румунії. Серед жінок ця цифра становила 77,41 років, серед чоловіків — 70,57.
Бухарест є резиденцією Патріарха Румунської Православної Церкви, однієї з православних церков.
Місто є центром інших християнських організацій в Румунії, в тому числі Римсько-католицької архієпископії Бухареста, заснованої 1883 року, і Румунської греко-католицької єпархії святого Василя Великого, заснованої 2014 року.
У Бухаресті також знаходяться 6 синагог, в тому числі Хоральна синагога Бухареста, Велика синагога Бухареста і Храм Святого союзу. Останній був перетворений в Музей історії румунської єврейської громади, в той час як у великій і хоральної синагогах проводяться регулярні служби.
Проект мечеті місткістю 2000 осіб знаходиться на стадії розробки. Будівництво фінансуватиметься урядом Туреччини і приватними особами.
У Бухаресті діє найбільша транспортна мережа в Румунії і одна з найбільших у Південно-Східній Європі.
Транспортну систему Бухареста можна розділити на такі частини:
Біля Бухареста розташований міжнародний аеропорт «Генрі Коанда» (колишній аеропорт Отопень). У ньому працюють авіакомпанії TAROM, Alitalia, Lufthansa, Air Canada і Air France. Інші приватні румунські авіакомпанії використовують міжнародний аеропорт «Аурел Влайков».
Хоча місто стоїть на річці, вона є несудноплавною, і тому Бухарест ніколи не був портовим містом, на відміну від Констанци та Галаца. Проте споруджується канал Дунай—Бухарест довжиною 73 км, по завершенні будівництва якого місто буде сполучене з річкою Дунай та, через ще один канал, з Чорним морем. Очікується, що цей канал стане повноцінним компонентом транспортної системи та значно збільшить об'єм морських перевезень.
У Бухаресті базуються футбольні клуби «Динамо», «Стяуа», «Рапід» (всі три команди виступають у Лізі I) та «Прогресул» (Ліга IV).
Список міст-побратимів:



Мінськ (, , , ) — столиця Білорусі; адміністративний центр Мінської області і Мінського району, проте не входить до їх складу. Населення — 1,922 млн, площа — 307,90 км².
Розташований на річці Свіслоч при впаданні в неї річки Неміга, за 70 км на північний захід від географічного центру Білорусі. Залізничний вузол на шляху до Берестя, Вільнюса, Гомеля, Москви, перетин автошляхів на Оршу, Вітебськ, Ошмяни, Берестя, Слуцьк, Гомель, Могильов та інші.
Місто є політичним, економічним, соціальним, культурним і науковим центром Білорусі. Належить до числа найстарших міст Європи.
Наразі більшість науковців вважає, що назва міста пішла від невеличкої річки Мєнки (Мєнь, Мєна), на якій був початково заснований Мінськ, згодом перенесений на своє теперішнє місце. Білоруський історик М. Кузнецов зробив припущення, що назва річки походить від риби минь.
Деякі автори припускають, що назву місту дав обмін, торгівля, тобто «міна». Ця аргументація виглядає непереконливою, оскільки в ті часи торгівля не могла розвиватися так швидко, щоб бути підставою для іменування фортеці, яку було збудовано у 1063 році, й назва якої так широко розповсюдилася, що літописець згадує її вже під 1067 роком.
Також існує народна легенда, де розповідається про заснування міста богатирем Мянеском, який побудував на місці сучасного Мінська свій млин і молов там борошно з каміння.
Одна з колишніх назв — Мінськ-Литовський ().
У Іпатіївському літопису місто згадується 1067 роком під назвами "Мѣньск", "Мѣнескь". У пізнішому Радзивіллівському літописі назви "Меньск" і "Менеск" написані без ять, через «е». З кін. XV ст. з'являється назва "Менск" без м'якого знаку. Однак ще у XVI—XVII ст. тривало широке застосування форми «Менеск».
У листуванні мінського воєводи Федіра Арсеньєва з московським царем Олексієм Михайловичем на одній староні грамоти слова «Менеск», «Менск», «Менского» зустрічаються 18 разів і жодного разу «Мінск». У двох листах того ж воєводи назви типу «Менеск», «Менск», «Менского пов(іту)» зустрічаються 12 разів і тільки одного разу написано «Мінской пов.». У листі воєводи Яковлева щодо мінської шляхти також вживається лише форма «Менск». Це каже про те, що білоруська шляхта користувалася виключно цією назвою.
У Баркулабівському літописі місто згадується 6 разів, з яких 5 — у формі «Менск» і один «Мінск».
Перша фіксація назви "Мінськ" ("Mynsko", Минське) знайдена дослідниками у латиномовній канцелярській книзі під 1502 роком. У польськомовних документах XVI—XVII ст. все частіше вживається транскрипція "Minsk". Є. Карський і О. В. Марков зазначали, що форма з -і- виникла внаслідок українського впливу XVI—XVII ст. Професор кафедри білоруської філології Варшавського університету А. Обрембська-Яблонська доводила, що назва «Мінськ» з'явилася під впливом польського Мінська-Мазовецького на ґрунті польської адміністративної і мовної експансії.
Остаточно форма «Мінск» заміняє «Менск» у офіційних документах тільки у XVIII ст. разом із витісненням старобілоруської мови з державного вжитку. З тих самих польських документів і мап після поділів Речі Посполитої назва була механічно перенесена у російські документи і мапи.
Наприкінці XVIII ст. написання «Минск» використовувалося в офіційних російськомовних документах, у той же час форма «Менск» залишилася у народному вжитку (ці факти занотовані білоруським етнографом Павлом Шпілевським та Географічним словником Королівства Польського, виданому ў 1885).
З 1916 року в середовищі білоруської інтелігенції з'являється назва Мєнськ-Білоруський. Вона вживалася в часи німецької і польської окупації, використовувалася в документах еміграційних білоруських урядів.
Форма «Менск» стала нормою в часи БРСР. Вона вживалася в усіх офіційних документах, а також на державному радіо до 29 липня 1939 року, коли постановою 2-ї сесії Верховної Ради БССР місто було перейменоване у «Мінск». Це перейменування було викликане посиленням репресій проти білоруських національних кадрів і закріпило русифікацію в республіці на рівні назви міста.
5 вересня 1991 року Мінська міська Рада народних депутатів передала Верховній Раді прохання про повернення місту історичної назви «Менск», проте в його задоволенні було відмовлено. За повернення назви «Менск» проголосували 142 депутати при необхідних 173.
Достеменно дата заснування Мінська невідома. Існує традиція вважати першу літописну згадку в 1067 році днем заснування міста. На думку істориків Мінськ був заснований значно раніше, вірогідно, навіть на початку XI століття.
Мінськ знаходиться на південно-східних схилах Мінської височини. Середня висота над рівнем моря 220 м. Найвища частина Мінська розміщується на ділянці між вулицями Тімірязєва та Харківською (біля Раківського шосе). Її абсолютна висота 280,4 м. Найнижча точка (181,4 м) знаходиться на південному сході міста в заплаві річки Свіслоч в районі Чижівка.
Клімат у Мінську помірно континентальний, із значним впливом атлантичного морського повітря (з частими циклонами). Літо тепле, але не спекотне. Зима м'яка, з частою відлигою.
Найтепліший місяць — липень з середньою температурою 17.7 °C (63.9 °F). Найхолодніший місяць — січень, з середньою температурою -6.9 °С (19.6 °F).
Біля міста проходить вододіл басейнів Балтійського і Чорного морів. Через Мінськ протікає річка Свіслоч, в яку в межах міста впадають ще шість невеликих річок. Усі вони відносяться до Чорноморського басейну. Є водосховища: Дрозди, Криниця, Чижовське, Комсомольське та ін.; Вілейсько-Мінська та Слеп'янська водні системи.
Республіканський центр радіаційного контролю і моніторингу навколишнього середовища контролює середньодобові концентрації твердих частинок РМ-10, діоксиду азоту, рівень формальдегіду, діоксиду вуглецю, дози гамма-випромінювання. Після Чорнобильської катастрофи екологічна ситуація в Мінську зазнала значно менших змін, ніж в інших білоруських містах.
Адміністративний поділ у Мінську було запроваджено у 1938 році у зв'язку зі значним ростом населення міста (218 тис. чоловік). Постановою ЦВК БРСР від 17 березня 1938 року були утворені Сталінський (з 2 листопада 1961 року — Заводський), Ворошиловський (з 2 листопада — Совєтський) і Кагановицький (з 20 липня 1957 року — Кастричніцький) райони. Зараз місто розділене на 9 адміністративних районів:
У 1909 році структура національного складу населення Мінська мала такий вигляд: євреї — 43,3 %, росіяни — 34,8 %, поляки — 11,4 %, білоруси — 8,2 %, татари — 1,3 %, німці — 0,9 %. Згідно з переписом 1999 року в Мінську проживало 79,3 % білорусів, 15,7 % росіян, 2,4 % поляків, 1 % українців, 0,6 % євреїв, 0,1 % литовців, 0,1 % татар, 0,1 % циган та інші.
Динаміка національного складу Мінська за даними переписів населення:
Національний склад у районах міста за даними перепису 2009 р.
У Мінську 818 навчальних закладів: від дошкільних до вищих. Під управлінням освітнього комітету Мінміськвиконкому знаходиться 760 освітніх установ, серед яких 405 — дошкільної освіти, 27 закладів професійно-технічної освіти, 24 — позашкільної освіти та виховання. У мережі закладів загальної середньої освіти функціонує 251 установи, у тому числі 2 ліцеї, 2 гімназії-коледжа, 34 гімназії, 10 початкових шкіл, 4 школи-дитсадка, 184 загальноосвітні школи, 5 шкіл-інтернатів, 6 вечірніх шкіл.
Для навчання та виховання дітей з особливостями психо-фізичного розвитку створена диференційована мережа установ і структур спеціальної освіти: 8 спеціальних шкіл (шкіл-інтернатів), 9 центрів корекційно-розвивального навчання та реабілітації, інтегровані і спеціальні класи в 93-х середніх школах; в 262 дошкільних закладах спеціальні групи, пункти корекційно-педагогічної допомоги та інтегровані групи.
З метою організації дозвілля учнів та студентської молоді діють 13 районних центрів позашкільної роботи, Мінський державний палац дітей та молоді, державний туристсько-екологічний центр, 7 спортивних дитячо-юнацьких шкіл олімпійського резерву, 9 дитячо-юнацьких клубів фізичної підготовки.
У Мінську функціонує 31 вищий і 27 середніх спеціальних навчальних закладів. Найбільш поширеною та затребуваною є денна форма навчання, за якою займається 2 / 3 студентів. Найвідоміші вищі навчальні заклади: Білоруський державний університет, Академія управління при Президентові Республіки Білорусь, Білоруський державний університет інформатики та радіоелектроніки, Білоруська державна академія музики, Білоруський державний університет фізичної культури та ін.
Зараз національна вища школа готує фахівців з 360 спеціальностей за понад 1000 напрямками і спеціалізаціями.
У Мінську знаходиться Національна академія наук Білорусі.
Державна система охорони здоров'я Мінська сьогодні складається з 12 стаціонарних лікувальних установ для дорослого населення, 4 дитячих клінічних лікарень, 9 диспансерів, міського пологового будинку, 2 центрів реабілітації дітей, лікарні паліативного лікування «Хоспіс», 33 міських поліклінік для дорослого населення, двох медичних амбулаторій, 18 дитячих поліклінік, консультативно-діагностичного центру, центру пластичної хірургії та косметології. Стоматологічна допомога надається у 11 міських стоматологічних поліклініках, міській дитячій стоматологічній поліклініці та інших. На підприємствах і в установах міста функціонують 13 медичних та 161 фельдшерських пунктів здоров'я. У 64 амбулаторно-поліклінічних закладах функціонують денні стаціонари на 1473 ліжка, в 14 міських поліклініках — домашні стаціонари.
Швидка і невідкладна допомога здійснюється силами 146 бригад міської станції швидкої медичної допомоги.
Мінськ має дуже багато історико-культурної, духовної та інтелектуальної спадщини. Архітектурні пам'ятки, музеї, театрально-концертна сфера, розвинута мережа культурно-просвітницьких установ, плеяда талановитих, високопрофесійний діячів мистецтва складають величезний культурно-творчий потенціал, невичерпні можливості для розвитку духовного життя мінчан.
Всього в систему культури столичного та державного підпорядкування входять 12 театрів, 120 бібліотек, 18 музеїв, 36 закладів клубного типу, 8 вищих і середніх спеціальних навчальних закладів, 27 дитячих шкіл мистецтв, понад 10 концертних організацій і самостійних творчих колективів.
Працюють: Білоруська державна філармонія, Мінський цирк, кіностудія «Білорусьфільм», Мінський зоопарк. 11 будинків культури, 9 палаців культури, в тому числі Палац Республіки. 8 народних театрів.
Мінськ — найбільший промисловий центр Білорусі. Тут знаходяться такі потужні складальні підприємства, як Мінський тракторний завод, що випускає близько 8-10 % від світового обсягу ринку колісних тракторів, а також завод Амкодор — виробник дорожньо-будівельної та іншої спеціалізованої техніки та обладнання. Мінськ — великий виробник дорожньої техніки, найбільші підприємства в цій галузі — Мінський автомобільний завод, що випускає великовантажні автомобілі, автобуси, тролейбуси і причіпну техніку, "Мінський завод колісних тягачів VOLAT" і виробник дизельних двигунів "Мінський моторний завод". На початку 1990-х на базі ремонтного трамвайно-тролейбусного заводу було організовано нове підприємство — Белкомунмаш, яке зараз є одним з найбільших у східній Європі виробників електротранспорту.
Окрім великих транспортних підприємств, існує ряд інших: фабрика високоточної оптики "Цейс-БЕЛома" і лазерів "ЛЕМТ". Виробляються телевізійна техніка марки «Горизонт», побутова техніка «Атлант» "Мінського заводу холодильників", а також рідкокристалічні екрани і мікросхеми на заводі "Інтеграл".
2007 року розпочалось будівництво бізнес-центру «Royal-Plaza», 2008-го року — житлового комплексу «Ветразь» — найвищих хмарочосів Білорусі.
Мінськ є великим транспортним центром. Перевезення пасажирів здійснюється на 9 трамвайних маршрутах, близько 70 тролейбусних, понад 100 автобусних, є 2 лінії метро, маршрутні таксі.
У місті знаходяться три автовокзали — Центральний (зараз на реконструкції), Московський і Східний, кілька автобусних і залізничних станцій, пасажирський аеропорт Мінськ-1. Міжнародний аеропорт Мінськ-2 знаходиться на відстані 40 км від міста і з'єднаний висококласною автомагістраллю з центром міста. Довжина мінської кільцевої автодороги становить понад 56 км.
Тарифи на проїзд в громадському транспорті з 2007 року становлять 600 рублів ($0,28). Тариф на проїзд в маршрутному таксі становить від 1500 рублів ($0,7).
У місті працюють міські автобуси виробництва Мінського автомобільного заводу: 12-метрові МАЗ 103 і МАЗ 104, 18-метрові зчленовані «гармошки» МАЗ 105 на базі МАЗ-104 і 14-метровий тривісний подовжений автобус МАЗ 107.
Мінськ має велику тролейбусну систему, на якій працюють такі моделі тролейбусів як МАЗ 103Т виробництва МАЗу, що був розроблений на базі міського автобуса МАЗ 103. Також працюють тролейбуси виробництва мінського заводу Белкомунмаш: Белкоммунмаш 101 (той же ЗіУ-682, перше покоління Белкомунмашів); 12-метрові Белкоммунмаш 201 і 18-метрові Белкомунмаш 213; 12-метровий Белкоммунмаш 221, який повністю уніфікований з МАЗ 103Т і МАЗ 103 (друге покоління Белкомунмашів) ; 11.8-метровий Белкоммунмаш 321 і новий зчленований Белкоммунмаш 33300, особливістю якого стала дизельно-генераторна установка дизельного двигуна APU (третє покоління); четверте покоління тролейбусів, представлене розробкою тролейбуса Белкоммунмаш 4200, який має акумуляторні батареї для забезпечення автономного ходу.
Станом на 2007 рік у Мінську було 3519 спортивних споруди, у тому числі 18 великих стадіонів, 664 спортивні зали, 57 плавальних басейнів, 6 манежів, 5 спортивних споруд зі штучним льодовим покриттям, 138 стрілецьких тирів. Серед найбільших: Мінський палац спорту, «Мінськ-Арена», Палац водного спорту, футбольний манеж, Мінський льодовий палац спорту, палац тенісу, стадіони «Динамо», «Трактор», спортивний оздоровчий комплекс «Олімпійський» та ін.
Мінський футбольний клуб «Динамо» — чемпіон СРСР, багаторазовий чемпіон Білорусі; хокейні клуби «Динамо», «Юність» та «Керамін» — чемпіони країни останніх сезонів; чоловічий гандбольний клуб СКА — неодноразовий переможець єврокубків, чемпіонатів СРСР та Білорусі.
Столиця Білорусі — перспективний центр туризму міжнародного значення. У Мінську створено туристичні зони Верхнє місто, Лошицький садибно-парковий комплекс, туристичні маршрути «Музеї Мінська», «Мінськ театральний», «Мінськ археологічний», «Пам'ятки забудови міста 18 — поч. 20 ст.», «Мінськ — столиця Республіки Білорусь», «Місто на Менці» та ін.
У Мінську розташовуються практично всі посольства країн, з якими Білорусь має дипломатичні відносини. Тут знаходяться понад 40 іноземних посольств, 2 генеральних консульства, 9 почесних консульств, представництва міжнародних організацій (ООН, ОБСЄ, МВФ, ЮНІСЕФ та інші). Крім Мінська, дипломатичні установи інших країн у Білорусі розташовуються тільки в Бресті (консульський пункт Монголії, генеральні консульства Республіки Польща, Російської Федерації та України), Гродно (генеральні консульства Литовської Республіки та Республіки Польща) і у Вітебську (консульство Латвійської Республіки).
Станом на січень 2008 року Мінськ має 14 міст-побратимів:
У місті народилися:




Казими́р I Віднови́тель (; 25 липня 1016 - 28 листопада 1058) — "святійший" князь Польщі з 1034 (за іншими даними 1038 або 1039) з династії П'ястів. Святий у "Польській православній церкві"
Вступив на престол під час занепаду централізованої влади і фактичного розпаду Польщі на ряд незалежних князівств. Близько 1034 року вигнаний з країни великими феодалами.
У кінці 1038 - на початку 1039 років за підтримки німецького імператора Генріха III повернувся на престол. 1039 року чеський король Бжетуслав I напав на Польщу, віддав на пограбування Краків та інші міста, захопив Гнєзно. Того ж року в Польщі вибухнуло народне повстання. Головна причина — десятина, яку сплачували люди на користь церкві. Багато язичників відмовилися від десятини і підняли бунт. Підчаший Мешка II Мецлав придушив повстання. Казимир I на початку свого правління володів Малою і Великою Польщею. Оскільки Ґнєзно і Познань були зруйновані, Казимир I переніс столицю в Краків.
1039 року уклав воєнно-політичний союз із Київською Руссю. В 1041 році з допомогою Ярослава I Мудрого (Казимир I одружився з його сестрою Марією-Добронігою, а син князь Ізяслав I — з сестрою Казимира Гертрудою) подолав Мецлава і приєднав до Польщі Мазовію. Мецлав помер на полі битви. Потім Казимир встановив свою зверхність над Помор'ям. 1050 року Казимир захопив Сілезію. Але німецький імператор Генріх III відмовився визнати її за Польщею, бо в 1041 року він закріпив її за Чехією. 1054 року на з'їзді в Кведлінбурзі Генріх III визнав, що Сілезія належить Польщі і побажав, щоб поляки виплатили чехам «компенсацію», що й було зроблено.
Другою важливою справою Казимира I була реформа церкви. У Польщі було відновлено християнство, за що він отримав прізвисько «Відновитель». Архієпископство було перенесено в Краків. Проте після смерті Казимира I 1058 року воно знову було в Гнєзні.

Мецлав (, ? - 1047) - чашник Мешка II, намісник Мазовії з 1037 року.
Походив з роду князів племені мазовшан. 1041 або 1042 року підняв заколот проти Казимира I Відновителя.
1047 року розбитий за допомогою руського (українського) війська.

Закон всесвітнього тяжіння — фізичний закон, що описує гравітаційну взаємодію в рамках Ньютонівської механіки. Закон стверджує, що сила притягання між двома тілами (матеріальними точками) прямо пропорційна добутку їхніх мас, і обернено пропорційна квадрату відстані між ними.
Закон всесвітнього тяжіння сформулював Ісаак Ньютон у 1687 році у трактаті «Philosophiæ Naturalis Principia Mathematica».
У математичній формі закон всесвітнього тяжіння записується для матеріальних точок у вигляді:
де formula_2 — сила, що діє на друге тіло (матеріальну точку) з боку першого тіла, formula_3 — гравітаційна стала, formula_4 та formula_5 — маси першого та другого тіла, відповідно, formula_6 — одиничний вектор, що направлений в напрямку другого тіла від першого. formula_7 — відстань між тілами.
Для абсолютної величини сили:
Сила притягання, що діє на перше тіло з боку другого тіла однакова за модулем і направлена протилежно:
Стала formula_3, яку називають гравітаційною сталою, однакова для всіх тіл, тобто є фундаментальною фізичною константою.
Гіпотезу про зменшення притягання між тілами обернено пропорційно квадрату відстані висловив 1660 року Роберт Гук. Ісаак Ньютон не тільки сформулював її математично, а й вивів, використовуючи побудовану ним теорію числення нескінченно малих і закони Ньютона, з цього припущення закони Кеплера, що описували рух планет навколо Сонця.
Закон всесвітнього тяжіння справедливий і застосовний для більшості фізичних задач. Однак, він має свої обмеження. Принциповим обмеженням Ньютонівського закону є те, що він спирається на принцип далекодії, тобто, виходячи з нього, взаємодія передається від одного тіла до іншого моментально. Сучасна фізика використовує принцип близькодії, за яким будь-яка взаємодія може передаватися тільки зі скінченною швидкістю.
У загальній теорії відносності гравітаційне поле описується викривленою метрикою простору-часу. Ньютонівський закон виводиться із загальних рівнянь Ейнштейна у разі слабкого гравітаційного поля, на далеких відстанях від масивних тіл. Поблизу масивних тіл необхідний точніший розв'язок. Приклади пошуків

Тут буде проект нової класифікації знань Української вікіпедії
Множина- поняття первісне,неозначуване в математиці.Описово поняття множини визначаємо як сукупність,об'яднання деякого довільного числа об'єктів будь-якої природи.Приклади: табун,рій,клас...Структурною складовою множин є елементи,що позначаються: a,b,c...Якщо елемент належить множині,то записують: х Є М.
напрям у релігієзнавстві, що узагальнено відображає намагання вивчати релігійний феномен без світоглядних та ідеологічних упереджень.
Феноменологія релігії займає проміжне місце між релігієзнавством і теологією. Вона виходить з визнання реального існування об'єкта релігійного поклоніння — «священного». Релігія з цієї точки зору — зустріч людини зі «священним» — тим, що для людини становить «таємницю», зіткнення з якою викликає у неї почуття священного страху, замилування, шанобливості, благоговіння, феноменологи, визнаючи існування недосяжного емпіричному дослідженню об'єкта («священного»), намагаються по-науковому оперувати поняттями «священне» і «зустріч людини з Богом

"Уряд працював з 4 лютого до 8 вересня 2005 року."
24 січня 2005 р. призначена виконувачем обов'язків прем'єр-міністра України. 4 лютого 2005 р. Верховна Рада призначила Ю.Тимошенко на пост прем'єр-міністра України (за — 373 народні депутати, проти — 0) і сформувала Уряд.
Варто зазначити, що в цьому кабміні Тимошенко-2005 не було жодного міністра від БЮТ, крім самої Тимошенко (лише посаду керівника СБУ зайняв А. Турчинов); також Ющенко не призначив жодного губернатора (правильно називати: керівник обласної державної адміністрації) від БЮТ.
Основними моментами, які характеризували внутрішньоекономічну діяльність кабінету міністрів Юлії Тимошенко, стали:
24 серпня на День Незалежності України у виступі на Майдані президент Ющенко назвав уряд Тимошенко «найкращим». Однак, через два тижні (після демонстративної заяви про відставку О. Зінченка, який звинуватив Порошенка в «корупції та змові») — 8 вересня 2005 Віктор Ющенко відправив уряд Юлії Тимошенко у відставку у зв'язку з конфліктами всередині виконавчої гілки влади. Ющенко стверджував, що Тимошенко діяла в інтересах окремих бізнесових кіл, зокрема, мовляв, рішення Уряду щодо реприватизації Нікопольського феросплавного комбінату (яким раніше володів зять екс-президента Кучми, Віктор Пінчук) «стали останньою краплею, яка примусила Ющенка відправити уряд у відставку».
13 вересня 2005 р. Президент України Віктор Ющенко звинуватив екс-прем'єра Юлію Тимошенко в зраді ідеалів Майдану. В інтерв'ю інформагентству "Associated Press" він сказав, що коли Тимошенко очолювала компанію ЄЕСУ, вона накопичила 8 мільярдів гривень боргів і використала посаду прем'єр-міністра, щоб домогтися їх списання, 
Характерно, що навіть ліберал Б. Березовський не підтримав Ющенка в питанні відставки Кабміну Тимошенко:

Атомною масою (m) — називають відношення абсолютної маси атому до 1/12 частини абсолютної маси атому Карбону, ядро якого містить шість протонів і шість нейтронів. Маса жодного іншого ізотопу не дорівнює цілому числу внаслідок впливу енергії зв'язку ядер. 
Атомна маса ізотопу дорівнює цілому числу приблизно: в більшості випадків перша цифра після десяткової коми — це 0 або 9. Це ціле число називається масовим номером і є сумою числа протонів та числа нейтронів в атомному ядрі. 
Закономірність прирощення атомної маси в залежності від масового номера така: відхилення починається з позитивного у водню-1, стає негативним, доки не досягається мінімум у заліза-56, потім зростає до позитивних значень у важких ізотопів зі зростанням атомного номера. Це відповідає тому, що розщеплення елемента, важчого за залізо, вивільнює енергію, а розщеплення елемента, легшого за залізо, потребує енергії. Протилежне справджується для реакцій злиття ядер: злиття елементів, що є легшими за залізом, вивільнює енергію, злиття ж елементів, важчих за залізо, потребує енергії. 
Якщо йдеться про хімічний елемент взагалі, атомна маса (також «відносна атомна маса», «середня атомна маса» або «атомна вага»), подана в періодичній таблиці, є середньою атомною масою всіх стабільних ізотопів даного хімічного елемента. Цю атомну масу використовують в стехіометричних розрахунках. Вона зазвичай застосовується як маса в грамах одного моля атомів елемента, що також зветься молярною масою. 
Термін «атомна вага» тепер поступово витісняється терміном «відносна атомна маса». Термін «стандартна атомна вага» (що його тепер використовує IUPAC), стосується середньої відносної атомної маси елемента.
Те саме означення стосується молекул, і в цьому випадку його називають молекулярною масою. Молекулярну масу сполуки можна розрахувати, додаючи атомні маси елементів, що складають її, помножені на коефіцієнти елементів з хімічної формули. Та сама маса може бути розрахована для сполук, що не створюють молекул. 
Пряме порівняння й вимірювання мас атомів і молекул виконується мас-спектрометрією.
Один моль речовини завжди точно містить атомну або молекулярну масу речовини, виражену в грамах. Наприклад, атомна маса заліза дорівнює 55,847. Тому один моль атомів заліза важить 55,847 грамів. 
До 60-х років 20-го сторіччя атомну масу означали так, що ізотоп кисень-16 мав атомну масу 16. Проте співвідношення кисню-17 та кисню-18 у природному кисні, що також використовувався до розрахунків атомної маси, призводило до наявності двох різних таблиць атомних мас. 
Раніше хіміки й фізики використовували дві різні шкали атомних мас. Хіміки використовували шкалу, основану на тому, що природна суміш ізотопів кисню мала атомну масу 16, тоді як фізики присвоювали те саме число 16 атомній масі найпоширенішого ізотопу кисню (що має вісім протонів і вісім нейтронів). Уніфікована шкала основана на вуглецю-12, C, що відповідає потребі фізиків у шкалі, що ґрунтується на чистому ізотопі, та за числами стоїть близько до шкали хіміків.
У вересні 1803 року вперше англійський вчений склав першу таблицю атомних мас, відомих на той час елементів. Дещо пізніше шведський хімік і мінералог Є.Я. Берцеліус за елемент порівняння запропонував оксиген. На даний час користуються вуглецевими одиницями (а.о.м.)
1 а.о.м. = (С) = 1,66043·10г.
Маса атома, виражена в а.о.м., називається атомною масою.

А́томний но́мер (протонне число,зарядове число, порядковий номер, Z) — властивість атома (нукліда, атомного ядра), яка вказує на загальну кількість протонів, що містяться в його ядрі, отже одночасно вказує на його заряд в одиницях елементарного заряду, а також на порядкове місце хімічного елемента в періодичній системі хімічних елементів. Позначається здебільшого символом Z.
Атомний номер — основний ідентифікатор хімічного елементу.
Термін «атомний» або «порядковий» номер застосовується переважно у хімії та атомній фізиці, а еквівалентний термін «зарядове число» — в ядерній фізиці. В атомі, що має нейтральний заряд (тобто не є йоном), кількість електронів дорівнює атомному номеру.
Нукліди що мають однаковий атомний номер, є представниками одного хімічного елементу, при цьому якщо вони різняться за нуклонним числом A (точніше: мають однакове протонне число Z, але різне нейтронне число N) — вони є різними ізотопами того ж самого хімічного елементу.
Спочатку атомний номер означав місце елемента в періодичній таблиці. При впорядковуванні відомих хімічних елементів за подібністю їх , було помічено, що впорядкування їх лише за величиною їх атомних мас призводить до певних невідповідностей. Так йод і телур, якщо їх поставити за їх атомними масами, йтимуть у неправильному порядку. Вони значно краще вписуються в таблицю, якщо їх поміняти місцями.
Аномалії в послідовності врешті пояснив Генрі Мозлі (Henry Gwyn Jeffreys Moseley). У 1913 році Мозлі відкрив жорстку залежність між рентгенівським дифракційним спектром елементів та їхнім місцем у періодичній таблиці. У 1920 році англійський фізик Дж. Чедвік експериментально підтвердив гіпотезу Ван ден Брука про збіжність атомного номера елемента з величиною позитивного заряду ядра атома, інакше кажучи, числом протонів. Тим самим був розкритий фізичний зміст порядкового номера елемента в Періодичній системі. Періодичний закон отримав сучасне формулювання: «Властивості простих речовин, а також форми і властивості сполук елементів знаходяться в періодичній залежності від зарядів ядер атомів елементів». 
Розміщення, що якнайточніше відповідало хімічним властивостям, було розміщенням за атомним номером. Цей номер близько пропорційний до атомної маси, але є розбіжності, що відбивають деяку іншу властивість, аніж масу.
Атомний номер близько пов'язаний з масовим числом (хоча їх не слід плутати), що є сумою протонів та нейтронів у ядрі. Атомний номер записують у вигляді нижнього індексу перед символом хімічного елементу (наприклад, C), а масове число часто пишуть після назви елемента (наприклад, вуглець-14).

Президента України
Олекса́ндр Валенти́нович Турчи́нов ({{н.}} {{ДН|31|3|1964}}, Дніпропетровськ, Українська РСР, СРСР) — український політик і державний діяч. Секретар РНБО (з 15 грудня 2014). Народний депутат України. Доктор економічних наук, професор, член Спілки письменників України (від 2007 р.). З 22 лютого до 27 листопада 2014 — Голова Верховної Ради України. Також з 23 лютого по 7 червня 2014 року — виконувач обов'язків Президента України.
Фактично, у цей період О. В. Турчиновим були об'єднані посади очільника Парламенту (Голова Верховної Ради), функція президентської влади (в.о. Президента), військової влади (Верховний Головнокомандувач), Голови Ради національної безпеки і оборони держави, а також і керівника уряду (у формальному статусі координатора Кабінету Міністрів до моменту затвердження першого уряду Арсенія Яценюка 27 лютого). Таким чином, його можна вважати особою, що де-юре сконцентрувала найбільші в новій історії України державно-керівні повноваження.
У день інавгурації новообраного Президента Петра Порошенка 7 червня 2014 року Турчинов передав президентську і військову владу своєму наступнику.
Батько — Валентин Іванович — працівник фізкультурно-спортивного клубу «Локомотив», майстер спорту Радянського Союзу з волейболу.
Перша вчителька — Віра Гордієнко. Освіта вища, у 1986 році з відзнакою закінчив технологічний факультет Дніпропетровського металургійного інституту, спеціальність — обробка металів (інженер). Дипломний проект — розробка та впровадження технології виробництва нових арматурних профілів. Кандидатська дисертація «Методичне забезпечення і механізм реформування та оптимізації оподаткування в сучасних економічних умовах» (1995). Докторська дисертація «Тіньова економіка (методологія дослідження та механізми функціонування)» (1997).
1987–1990 роки — секретар райкому комсомолу, потім завідувач відділу агітації і пропаганди Дніпропетровського обкому комсомолу. Виступив одним з координаторів Демократичної платформи в КПРС, що агітувала за оновлення, децентралізацію Компартії, за що і позбувся партквитка.
Трудовий шлях розпочав на комбінаті «Криворіжсталь» (більше року).
У 1990–1991 роках — головний редактор Українського відділення інформаційного агентства УНА-прес АПН. У 1991 році очолює Інститут міжнародних зв'язків, економіки, політики і права, у 1992 році його призначено на посаду голови Комітету з роздержавлення і демонополізації виробництва Дніпропетровської обласної державної адміністрації.
У 1993 році призначений радником прем'єр-міністра України Леоніда Кучми з питань мікроекономіки. Леонід Кучма лобіює його кандидатуру під час дискусії про лідерство в об'єднанні «Нова Україна», але його активісти віддають перевагу Володимиру Гриньову. В цьому ж році за участю Турчинова створюється партія Всеукраїнське об'єднання «Громада», а він стає її лідером. Щоправда, особливої активності ця організація не виявляє. А сам Турчинов поєднує головування у «Громаді» з науковою роботою. У 1994 році він обіймає посаду генерального директора Інституту економічних реформ, завідувача лабораторії дослідження тіньової економіки Інституту Росії НАН України.
У 1997 році Олександр Турчинов зближується з керівницею корпорації ЄЕСУ Юлією Тимошенко, яка на той час вже отримала мандат народного депутата і почала виявляти інтерес до партійних проектів. Турчинов навіть погоджується поступитися своїм лідерством у «Громаді» — з'являються чутки що в партії буде дві співголови — Юлія Тимошенко та Олександр Єльяшкевич. Проте у вересні 1997 року доволі несподівано головою «Громади» обирають Павла Лазаренка, який тільки-но пішов у відставку і потребував партійного майданчика для опозиційної діяльності.
У 1998 році Турчинов був обраний народним депутатом — за партійним списком «Громади». У березні 1999 року — вийшов із керівництва партії, внаслідок конфлікту з Лазаренком, у травні — з фракції. У липні, разом з Тимошенко, створив нову партію — Всеукраїнське об'єднання «Батьківщина».
Після призначення партійного лідера віце-прем'єром в уряді Віктора Ющенка, очолив фракцію «Батьківщини» і парламентський Комітет з питань бюджету. Як голова Комітету виступив автором кардинальної бюджетної реформи та був одним з співавторів Бюджетного кодексу. Після переходу партії до опозиції став одним з фундаторів Форуму національного порятунку (ФНП).
У 2002 році повторно обраний народним депутатом України за списком «Блоку Юлії Тимошенко». Був уповноваженим представником фракції та членом Комітету з питань Регламенту, депутатської етики та забезпечення діяльності Верховної Ради України.
Активно долучався до масштабних протестних акцій «Повстань, Україно!» у 2002—2003 рр.
У 2004 році — один з лідерів Помаранчевої революції. Саме Олександр Турчинов очолює виконком по забезпеченню координації акції громадянського протесту під час подій на Майдані. Також був одним із заступників керівника виборчого штабу Віктора Ющенка.
У лютому — вересні 2005 року обіймав посаду Голови Служби безпеки України. В рамках загального реформування апарату управління країною перед ним було поставлено завдання реформувати СБУ, створивши на її базі дві структури з одним підпорядкуванням — національну розвідку і національне бюро розслідувань. У ведення національного бюро розслідувань планувалося передати контррозвідку і всі питання, що зачіпають державну безпеку. Також на цій посаді вперше в Україні ініціював розслідування діяльності газової мафії в Україні. Звільнився з неї за власним бажанням — після відставки уряду Тимошенко.
На парламентських виборах 2006 року знову стає народним депутатом. У Верховній Раді 5-го скликання був заступником голови фракції БЮТ та вдруге обирається членом регламентного комітету ВРУ.
23 травня 2007 року указом президента Віктора Ющенко призначений першим заступником Секретаря Ради національної безпеки та оборони України.
Втретє обраний народним депутатом на дострокових парламентських виборах 2007 року.
Перший віце-прем'єр-міністр України (19 грудня 2007 — 11 березня 2010).
У травні 2008 року брав участь у виборах Київського міського голови і посів друге місце.
З 12 грудня 2012 — народний депутат України 7-го скликання від партії Всеукраїнське об'єднання «Батьківщина», № 4 в списку. Член Комітету Верховної Ради з питань інформатизації та інформаційних технологій.
22 лютого 2014 року обраний на посаду голови Верховної Ради України.
Конституція України (стаття 112) визначає, що в разі дострокового припинення повноважень Президента України виконання обов'язків Президента України покладається на Голову Верховної Ради України.
З 23 лютого по 7 червня Турчинов був виконувачем обов'язків Президента України.
За словами Турчинова, він «не прагнув цих посад і після відновлення виконавчої влади, якій буде довіряти народ, готовий відразу ж подати у відставку».
З 25 лютого Турчинов уповноважений підписувати закони України до обрання нового Президента. Також він почав підписувати президентські укази. Перший Указ Турчинова — «Про призначення О.Махніцького виконуючим обов'язки Генерального прокурора України».
З 26 лютого по 7 червня — Верховний Головнокомандувач Збройних Сил України.
Відразу після обрання головою Верхової Ради віддав наказ перекрити кордон. Після втечі Віктора Януковича до Криму відправив туди групу спецназу з 10 чоловік.
15 березня підписав закон про створення Національної гвардії України.
Під час правління Турчинова почався процес заборони Комуністичної партії. Було розпочато АТО в Донецькій та Луганській областях. Від терористів було звільнено північ Луганської, північ, захід та південь Донецької області.
Верховна Рада прийняла низку необхідних законів для запровадження безвізового режиму з Євросоюзом.
Україні вдалося уникнути дефолту, який пророкували майже всі експерти.
Почалось реформування силових структур. Було звільнено десятки тисяч працівників МВС, деморалізованих, або не здатних виконувати свої конституційні обов'язки.
Було розпочато Конституційну реформу в частині децентралізації влади та збільшення повноважень органів місцевого самоврядування.
10 вересня 2014 на з'їзді партії «Народний фронт» разом із командирами добровольчих батальйонів був включений до Військової ради — спеціального органу, який розроблятиме пропозиції по обороноздатності України.
На позачергових виборах до Верховної ради 2014 року обраний народним депутатом України за партійним списком (№ 3 у списку) від Народного фронту.
15 грудня 2014 року призначений Секретарем Ради національної безпеки і оборони України
10 лютого 2015 року керував наступом сил АТО під Маріуполем, коли українські бійці звільнили від бойовиків 5 населених пунктів, в тому числі й Широкине. 12 лютого Президентом Порошенком були підписані мінські угоди.
Автор понад 100 наукових праць і монографій, присвячених дослідженням корупції, тіньової економіки, тоталітаризму.
Найбільш відомі з опублікованих художніх книжок: «Ілюзія страху» (2004), «Свідоцтво» (2006), «Таємна вечеря» (2007), «Пришестя» (2013).
За мотивами книги в 2008 році був знятий однойменний трилер «Ілюзія страху». Фільм виступав від України на здобуття премії «Оскар» у номінації «Найкращий іноземний фільм». Крім того, він відмічений нагородами декількох міжнародних кінофестивалів. Є проповідником євангельсько-баптистської церкви.
Громадський рух «Чесно» критикував Олександра Турчинова за можливу причетність до корупційних дій. У 2009 Турчинова як віце-прем'єра разом із прем'єр-міністром Юлією Тимошенко звинувачували у здійсненні держзакупівель за неконкурентною схемою на 52,2 млрд гривень. Крім того, у 2005 році Турчинов з 4 лютого по 7 липня суміщав депутатський мандат з посадою Голови Служби безпеки України.
Андрій Ілларіонов, екс-радник президента Росії В. Путіна, вважає, що Юлія Тимошенко, Олександр Турчинов і Арсен Аваков своєю бездіяльністю і закликами не втручатися допомогли Росії захопити Донецьк, Луганськ і приєднати Крим.
У лютому 2015 року Турчинов висловився за заборону всім суддям виїжджати за кордон до завершення процесу люстрації і «до того часу, як вони самі будуть сидіти на лаві підсудних» через те, що «судді стали адвокатами злочинців». Це було розцінено як посягання на порушення презумпції невинуватості, конституційно гарантованої кожному свободи пересування та права вільно залишати територію України.
25 грудня 2015 року Турчинов закликав відмовитися від Юліанського календаря і святкувати Різдво 25 грудня, як і більшість європейських країн.
{{succession|
23 лютого 2014 — 7 червня 2014
<br>22 лютого 2014 — 27 листопада 2014
<br>18 грудня 2007 — 11 березня 2010
<br>4 лютого 2005 — 8 вересня 2005

Тіхуана () — місто на північному заході Мексики, в штаті Нижня Каліфорнія. Населення — близько 1,27 млн мешканців (2003).
Місто знаходиться за 170 км від столиці штату — Мехікалі та за годину їзди від портового міста Енсенада. Тіхуана також є адміністративним центром однойменного муніципалітету. Відокремлена державним кордоном від міста-побратима в США — Сан-Дієго, а загальна чисельність населення цих міст перевищує 5 млн человек.
Походження назви міста викликає багато сумнівів. За однією версією, це було скороченням слова Тіа-Хуана (), яке в свою чергу ставилося до назви ранчо «Ла Тіа Хуана» (), яке існувало в першій половині XIX століття. Існують і інші не підтверджені версії, про те що назва походить з слів мови юма-кочимі — "Tiguana, Tiuana, Tegüana, Tiwana, Tijuan, Ticuan, Tijuana".
До приходу на ці землі іспанців, тут існували поселення племен куміаї (k'miai), родинних з іншими племенам, що жили на Каліфорнійському півострові. Про це збереглися посилання в деяких літописах місіонерів, які перетинали цей регіон по шляху на північ. Існує також ряд мовних елементів, що дозволяють припустити, що слово "Тіхуана" індіанського походження. Але збереглися документи, про те, що 1809 року, в книзі із записами про хрещення в місії Сан-Дієго, пройшло хрещення місцевого жителя з поселення "«de la ranchería de tía Juana»". Можливо парафіяльній пастор просто іспанізував тубільне слово, яке не дуже добре зрозумів.
Першим європейцем дослідником, який пропливав біля берегів сучасного муніципалітету Тіхуана, був Хуан Родрігес Кабрільйо, що рухався з невеликою бухти (сучасне місто Енсенада) на північ, і за шість днів з 23 вересня по 28 вересня 1542 року досяг затоки Сан Дієго.
Перший європейцем, що ступив на землі сучасного муніципалітету Тіхуана 1769 року, був монах-францисканець Хуніперо Серра. У його щоденнику збереглася такий запис:
В останній день шляху, перед досягненням порту Сан-Дієго, батько Серра проходив по землях Тіхуани.
1829 року, в кінці періоду правління губернатора Каліфорнії Хосе Марія Ечендія, він надав Сантьяго Аргельо Моразі для розведення великої рогатої худоби ранчо Тіхуана, площею 10 000 га.
1846 року, під час Американо-мексиканської війни, флот США починає вторгнення на береги Каліфорнії. Проведена після цього нерівна боротьба, змусила Мексиканський уряд вступити в переговори. Після підписання перемир'я, було вирішено встановити нові чіткі межі. Після консультацій з Конгресом, уряд республіки, буі змушений 2 лютого 1848 року підписати договір Гвадалупе-Ідальго, втративши більше половини своєї території.
Наслідком всього цього стало рішення, про те що Тіхуана стане прикордонним містом, по іншу сторону від порту Сан-Дієго, який залишився за американцями.
11 липня 1889 року вважається офіційною датою заснування міста Тіхуана, хоча вже до цього, 1864 року в поселенні вже були організовані управа і судовий орган.
За даними перепису 1900 року, в Тіхуані проживало 242 людини.
9 травня 1911 року Тіхуана була взята штурмом групою мексиканських і іноземних озброєних осіб, на чолі з братами Рікардо і Енріке Флорес Магон, які мали намір зробити Нижню Каліфорнію соціалістичною республікою, під керуванням Ліберальної партії Мексики, заснованої ними ж. Жителі Тіхуани та інших поселень Нижньої Каліфорнії були згодні з цими планами і готові до боротьби з флібустьєрами. Після кількох кровопролитних сутичок загарбники були витіснені в США.
На початку 20-х в Тіхуані починає розвиватися гральний бізнес. 1924 року був побудований іподром і клуб для приїжджих. 1927 року в місті заснований туристичний комплекс «Compañía Mexicana de Agua Caliente». 9 червня наступного року відкривається казино Agua Caliente. У розвитку цієї інфраструктури взяли участь політики, бізнесмени і артисти, зароджуючого каліфорнійського кінематографу.
15 жовтня 1925 року, указом президента Мексики Плутарко Еліас Кальєса, був створений муніципалітет Сарагоса з адміністративним центром у Тіхуані, але ця назва з різних причин не прижилося. Тому 25 листопада 1927 року Конгресом Мексики було прийнято рішення про перейменування муніципалітету в Тіхуана.
1935 року, указом президента Ласаро Карденаса були закриті всі гральні заклади країни, в тому числі і казино Agua Caliente і клуб іноземців. Через два роки після закриття, туристичний комплекс Agua Caliente був експропрійований для створення промислового навчального центру. В даний час це Федеральна школа ім. Ласаро Карденаса — одна з найкращих державних середніх шкіл у місті.
16 лютого 1938 року в центрі міста більше тисячі людей влаштували безлад. Вони намагалися лінчувати солдата Хуана Кастільо Моралеса, якого звинувачують у зґвалтуванні і вбивстві дівчини Ольги Камачо. Протестуючі підпалили будівлі мерії і поліції. Заплутані обставини цього інциденту і наступний розстріл солдата, зародили міську легенду про Хуана Сольдадо (Juan Soldado).
Того ж року в місті була відкрила арена для бою биків «тіхуанська корида».
26 квітня 1940 року створено правовий фонд оформлення нерухомості. Цього ж року при перетині державного кордону необхідно було пред'явити паспорт.
1952 року територія Нижньої Каліфорнії стає вільним штатом Мексики. А 1 травня 1954 року, в Тіхуані починає працювати перша міська адміністрація.
18 липня 1960 року в Тіхуані був запущений ретранслятор каналу "«Telesistema»" (в тому числі "«Televisa»").
Того ж року був запущений проект будівництва мальовничої дороги Тіхуана-Енсенада.
1965 року була запущена програма по створенню спільних підприємств з фірмами з інших країн, що сприяла розвитку економіки і майбутнього міста.
1970 року в Тіхуані був введений в експлуатацію Міжнародний аеропорт імені генерала Абелардо Л. Родрігеса.
23 березня 1994 року в передмісті Тіхуани був убитий Луїс Дональдо Колосіо, кандидат на пост президента Мексики від PRI. Ця трагічна подія збентежила усю країну.
Великий приплив мігрантів з південних районів Мексики, бажаючих потрапити в США, але в більшості своїй не маючи можливість перетнути кордон, осідають в Тіхуані. Це призвело до високого темпу зростання міста на південь і схід, і, можливо, швидкому об'єднанню з містами Росаріто і Текате.
Злочинність в Мексиці зустрічається всюди, але в Тіхуані, через близькість кордону, вона виділяється ще більше, так як цю територію намагаються поділити різні злочинні угруповання. 2009 року, президент Феліпе Кальдерон заявив, що організована злочинність в Тіхуані в період з жовтня 2008 по березень 2009 року скоротилася на 78 %.
15 жовтня 2008 року стартувала Цільова програма капітального ремонту доріг, що включає в себе також будівництво 18 розв'язок і 42 естакадних доріг, які дозволять розвантажити міські маршрути.
2009 року на стадіоні Каліенте повинні були пройти відбіркові матчі КОНКАКАФ перед Чемпіонатом світу з футболу, але через небезпеку вірусу H1N1 були перенесені.
За доходом на душу населення (близько 35 тис. дол. на рік) Тіхуана займає в країні третє місце після Канкуну і Мехіко. Близькість до американського кордону і наявність дешевої робочої сили залучили до міста безліч складальних підприємств. У період свого піку 2001 року в Тіхуані базувалося близько 820 макіладора (до 2010 року залишилося близько 550). Також в місті розташовано багато компаній хай-тек і кол-центрів американських корпорацій.
Серед найбільших підприємств Тіхуани виділяються заводи компаній Sony, Panasonic, Sanyo, Pioneer, Samsung, General Electric, Dell, Kodak, Vizio, Plantronics, Siemens, Philips, Lanix, Zonda Telecom (побутова електроніка і електротехніка), [ [Microsoft]] (програмне забезпечення), General Motors, Ford, Toyota, Volkswagen, BMW, Hyundai (автомобілі і автокомплектуючих), Airbus (аерокосмічне обладнання), Cemex (будматеріали), Bimbo і Nabisco (харчові продукти).
У місті розташовані великі торгові центри «Плаза Ріо», «Плаза Мундо», «Плаза Монарк», «Плаза Каррусель», «Плаза Коронадо» і «Галеріас Іподромо». Через відносну дешевизну в Тіхуані процвітає безліч орієнтованих на американців медичних центрів, стоматологів і пластичних хірургів.
Місто розташоване в географічних координатах {{coord|32|31|54|N|117|01|12|W|format=dms}}.
Тіхуана відома своєю нерівною місцевістю, яка включає в себе каньйони, пагорби і столові гори.
У місті протікає річка з однойменною назвою, яка впадає в Тихий океан. За кілометр на північ від річки розташований кордон з США, а область між річкою і кордоном називається річковий зоною. Тут розташовується багато готелів, ресторанів, торгових центрів, лікарень і житлових багатоповерхівок.
Муніципалітет Тіхуана ділиться на адміністративні райони ({{lang-es| delegaciones}}), дев'ять з яких — райони міста. Площа Тіхуани, близько 637 км², а всього муніципалітету 879,2 км².
Клімат Тіхуани середземноморський, з м'якою зимою і теплим літом. Найхолоднішим місяцем є січень з середньою температурою +13 °С, рідко опускається нижче 0 °С. Велика частина опадів випадає в зимовий період, з листопада по березень, а в лютому часті шторми, звичайні для Тихоокеанського регіону. Найбільш спекотні місяці з липня по вересень, з середньою температурою близько +22 °C.
За даними перепису 2005 року, в Тіхуані проживало 1 286 187 осіб. За попередніми оцінками в 2010 року населення міста становило 1 659 872 чол..
Населення Тіхуани дуже різноманітно, в більшості це мігранти з інших частин Мексики, а також іммігранти з усього світу. Досить багато представників з азіатських країн, в основному китайці, в меншій мірі корейці та японці. Велика кількість громадян США, в основному з Південної Каліфорнії, переїжджають в Тіхуану, щоб уникнути високої вартості життя в своїй країні, при цьому продовжуючи працювати в Сан-Дієго. Багато вихідців з Латинської Америки, які сподівалися в'їхати в Сполучені Штати, осіли в Тіхуані. За даними Національної ради народонаселення Мексики Тіхуана є одним з найшвидше зростаючих міст Мексики, близько 80 000 чоловік в рік переїжджають в Тіхуану.
Тіхуану відвідують мільйони американських туристів з Південної Каліфорнії. Особливо місто привабливий для молоді, так як по мексиканськими законами алкоголь продається з 18 років, на відміну від США, де він доступний з 21 року. Також великі компанії американських студентів складають основний контингент клієнтів роздрібних продавців марихуани і кокаїну, напівпідпільних аптек, де без рецепта відпускають психотропні препарати, численних борделів і клубів в Зоні Норте — тіхуанського району «червоних ліхтарів». Простих американців, переважно пенсіонерів, привертає в Тіхуані дешевизна сектору медичних послуг, безліч сувенірів (сомбреро, чоботи-Вакерос, пончо, вироби зі срібла), адаптована під смаки «грінго» мексиканська кухня, ансамблі маріачі, які виконують народні пісні англійською.
Основним магнітом, який притягує туристів, є бульвар Авеніда Революсьон і прилеглі до нього квартали, де цілодобово працюють ресторани, борделі, магазини і атракціони, не замовкає какофонія вуличних оркестрів, закличні крики торговців, міняйл та повій.
{{mexico-geo-stub}}

Гвадалахара ( ) — місто у Мексиці, на північному заході Мексиканського нагір'я, на висоті 1500 м; адміністративний центр штату Халіско.
Друге за населенням місто країни (приблизно 4400 тисяч у 2010, 1352 тисяч у 1969, 378 тисяч у 1950). Гвадалахара досить консервативне місто, з сильними католицькими традиціями. Гвадалахара — батьківщина народної музики «маріачі», яка відома далеко за межами Мексики.
Місто назване на честь іспанської Гвадалахари, назва якої походить від арабського Вад-аль-Хіджара, що означає «Річка, що тече між скель».
Головний економічний центр західної Мексики. Одне з найчарівніших міст країни — «Перлина Заходу».
Залізничний вузол. З'єднаний нафтопроводом з Саламанкою і газопроводом із С'юдад-Пемексом.
Значний центр обробної промисловості (близько 7% мексиканської промисловості), що працює на довізній сировині. Харчова (млинарська і олійно-жирова) промисловість дає 43% вартості продукції (1960), текстильна і шкіряно-взуттєва 15%, хімічна 10%. Розвивається машинобудування, виробництво добрива та цементу.
Від колоніального періоду у Гвадалахарі збереглась прямокутна сітка вулиць, житлові будинки, фонтани, собор (1571–1618), церква (Санта-Моніка, 1720–1733), шпиталі (Алькальде, 1787–1792), будівля Верховного суду (Авдьенсія, 1751–1775). В Паласіо де Гоб'єрно (1643), шпиталі Кабаньяса (початок 19 ст.) і аудиторії університету — розписи Хосе Ороско.
У середині 20 ст. у Гвадалахарі прокладені нові магістралі, побудовані суспільний центр, дім культури, образотворчий музей Гугенгайм Гвадалахара, ринки, спортцентри, інші будівлі у сучасному стилі, університет.


Температу́ра Деба́я — характеристика для твердих тіл, яка має розмірність температури й визначає характер температурної залежності теплоємності твердого тіла. Встановлена Петером Дебаєм в межах розробленої 
ним моделі теплопровідності твердих тіл.
При температурах нижчих за температуру Дебая теплоємність кристалічної ґратки визначається в основному акустичними коливаннями й згідно із законом Дебая пропорційна кубу температури.
При температурах набагато вищих за температуру Дебая справедливий закон Дюлонга-Пті, згідно з яким теплоємність стала й дорівнює
formula_1, де formula_2 кількість елементарних комірок в тілі, formula_3 — кількість атомів в
елементарній комірці, formula_4 -- стала Больцмана.
При проміжних температурах теплоємність кристалічної ґратки залежить від інших факторів, таких як дисперсія акустичних і оптичних фононів, кількості атомів в елементарній комірці і т. д. Вклад від акустичних фононів, зокрема, дається формулою
де formula_6 — температура Дебая, а функція
називається функцією Дебая.
При температурах набагато нижчих за температуру Дебая, як зазначалося вище, теплоємність пропорційна кубу температури
Формула Дебая для визначення теплоємності кристалічної ґратки виводиться з використанням певних наближень, а саме лінійного закону дисперсії акустичних фононів, нехтуванням оптичних фононів і заміни зони Брілюена сферою із рівним об'ємом. Якщо formula_9 радіус такої сфери, то formula_10, де formula_11 швидкість звуку,
називається частотою Дебая. Температура Дебая визначається із співвідношення
Значення температура Дебая для деяких речовин наведено в таблиці.

Електронна обчислювальна машина «Промінь» — серія малогабаритних ЕОМ для інженерних обчислень, одна з перших ЕОМ такого класу. Розроблена Інститутом кібернетики АН України в 1963 році під керівництвом академіка В. М. Глушкова. В серію входили ЕОМ «Промінь», «Промінь-М» та «Промінь-2».
Машина «Промінь» працювала в двійково-десятковій системі числення з 5 десятковими знаками мантиси числа та 1 знаком порядку. Обсяг оперативного запам’ятовуючого пристрою становив 140 слів. Команди в систему вводились або за допомогою штекерів, або могли бути записані на металеві перфокарти (по 10 на кожну карту). Обсяг запам’ятовуючого пристрою для команд — 100 команд. З них 80 — для збереження команд та проміжної інформації, 20 — для збереження констант. Система команд була одноадресна. Набір команд складався з 32 операцій. Середня швидкість обчислень становила 1000 операцій додавання або 100 операцій множення за хвилину.
Введення числової інформації здійснювалось з клавіатури. Вивід здійснювався на табло з десятковими індикаторними лампами.
Характерна особливість машини, яка потім була істотно розвинена в ЕОМ серії «МИР» — мікропрограмне виконання обчислень елементарних функцій. Мікропрограми були записані в мікропрограмну матрицю. В склад математичного забезпечення машини «Промінь» входили програми розв’язання диференціальних рівнянь методом Рунге — Кутта, програми обчислення коренів та екстремумів нелінійних алгебраїчних та трансцендентних функцій, програми інтерполяції по методу Ньютона, програми розв’язання лінійних рівнянь тощо.
«Промінь-М» — модифікований варіант машини «Промінь» відрізнявся від неї розвиненішою системою команд, поліпшенням якості мікропрограм, розвиненими структурами мікропрограмного управління, що дозволило в 3–4 рази прискорити виконання елементарних операцій. В комплектацію машини також був включений друкарський пристрій. Розроблений у 1965 році.
ЕОМ "Промінь-2" було створено у 1967 році. Порівняно з попередньою машиною вона мала вдвоє більшу ємність запам’ятовуючого пристрою (ЗП чисел мав ємність 320 слів), збільшену кількість команд програмного пристрою (до 160) та дещо розширені обчислювальні можливості.

Енéргія іонізáціі — найменша енергія потрібна для того, щоб вирвати електрон із 
фізичної системи й віднести його на нескінченну віддаль.
У випадку ізольованих атомів чи молекул електрони з найбільшою енергією, які найлегше відриваються, зазвичай розташовані на валентних оболонках. У випадку твердих тіл, металів чи напівпровідників, електрони з найбільшою енергією належать до валентних зон.
Найменша енергія, необхідна для видалення електрона з атома, йона або молекули в газовій фазі. Визначається як різниця між енергіями утворюваного йона та вихідної молекулярної частинки в основних їх енергетичних станах.
Енергія, потрібна для вилучення електрона з ізольованого
йона з зарядом +1. Енергія третьої йонізації буде енергією, що
необхідна для видалення електрона з ізольованого +2 йона.

Електро́н-во́льт (позначення: англ. — eV, укр. — еВ) — одиниця енергії. Енергію один електрон-вольт набуває один електрон, коли проходить через електростатичний бар'єр з потенціалом один вольт.
Електрон-вольт не входить до одиниць енергії, прийнятих у СІ, але є дуже зручною одиницею в атомнійта ядерній фізиці.
За знаменитою формулою Ейнштейна "E=mc", енергія еквівалентна масі, тому фізики часто використовують електронвольт, поділений на швидкість світла в квадраті с², як одиницю маси (для скорочення запису множник с² часто опускають). Зокрема у ядерній фізиці та фізиці елементарних часток зручно виражати масу в електронвольтах та похідних одиницях — кілоелектронвольтах (кеВ/с²), мегаелектронвольтах (МеВ/с²) та гігаелектронвольтах (ГеВ/с²):
Таким чином, наприклад, при анігіляції електрона і позитрона з масами 511 кеВ кожний, утворюються два або три γ-кванта з сумарною енергією 2×511кеВ = 1,022 МеВ. Маси найбільш розповсюджених баріонів, протона та нейтрона, становлять приблизно 0,94 ГеВ. Для порівняння, типова молекула атмосфери має теплову енергію приблизно 0,03 еВ.
Щоб виразити у кельвінах енергію, задану в електрон-вольтах, потрібно помножити її на 11 605.
1 еВ приблизно дорівнює 8066 см.
1 еВ = 96,4852912 кДж/моль.
1 еВ = 23,060538 ккал/моль.

Футболі́ст — спортсмен, що грає в один із різновидів футболу.
Основні різновиди футболу: європейський футбол, американський футбол, австралійський футбол, канадський футбол, гельський футбол, регбіліг, регбі-15.
Футболісти зазвичай починають свою кар'єру на любительському рівні, а вже потім стають професіональними гравцями. Спочатку футболіст грає в молодіжних командах, згодом може укласти угоду з професіональною командою.
Гравці американського футболу схильні до отримання травм голови, що в майбутньому може стати причиною хвороби Альцгеймера .
У гравці більшості видів футболу вразливі передні хрестоподібні зв'язки, які вони часто можуть травмувати.

Електронна обчислювальна машина ЕС-2701 - багатопроцесорний обчислювальний комплекс надвисокої швидкодії, розроблений Інститутом кібернетики АН України, увібрав у себе ідеї щодо створення швидкодіючих систем з нефоннейманівською архітектурою, сформульовані у свій час академіком Віктором Глушковим. Планувалася до випуску на заводі обчислювальних машин в Пензі. Серійний випуск не відбувся у зв'язку з настанням у Радянському Союзі економічної кризи.
Про цю унікальну машину з загальнодоступних джерел відомо дуже небагато. В основі її архітектури покладений макроконвейерний принцип організації обчислень, сформульований В. М. Глушковим. 
За деякими даними, до випуску планувались системи з 64, 128 або 256 процесорами (75% — арифметичні, інші — управляючі). Швидкодія одного арифметичного процесора становила близько 0.5 млн оп/с, і автори розробки планували її лінійне зростання зі збільшенням кількості процесорів. Як ЕОМ користувача планувалось застосовувати машини ЕС-1060 або ЕС-1066. Загальна швидкодія системи за інформацією з різних джерел коливається від 0.5 до 2 мільярдів оп/с. Зокрема, за свідченнями Ю. Капітонової «цю машину ще в 87-му році ми здали комісії. Вона могла в той час випередити багато що, тому що їй не було рівних! „Макроконвейер” був зроблений у нас в Києві. Ми виготовили лише четвертинку машини на 48 процесорах, і комісія зафіксувала на реальних задачах півмільярдну швидкодію» (цит. по: «Дзеркало тижня», № 149). Також вважається, що ця ЕОМ перевищила з показниками швидкодії відому радянську супер-ЕОМ «Ельбрус».
У лютому 1984 року в рамках міжвідомчої комісії була проведена прийомка макету багатопроцесорного обчислювального комплексу, який складався з чотирьох процесорів. Макет пропрацював близько 48 годин, було зафіксовано 6 помилок у роботі, одна з яких призвела до відключення одного з процесорів, але система продовжувала працювати. Окрім демонстрації працездатності системи, комісія підтвердила припущення про практично лінійну залежність швидкодії системи від кількості процесорів на певних класах обчислень.

Абада́н ( ) — місто в Іранській провінції Хузестан на південному заході Ірану. Населення 415 тисяч мешканців (2005). У 1956 році мешкало 226,1 тисяч чоловік, впродовж Ірако-іранської війни 1980–1988 років й застосування хімічної зброї місто покидали усі мешканці.
Нафтовий порт у Ірані. Довжина причалу близько двох кілометрів, обладнаний плавучими доками. Досяжний для океанських кораблів. Розташоване на східному березі річки Шатт-ель-Араб за 50 км від Перської затоки. Вивіз нафти і нафтопродуктів.
Абадан — основний центр Ірану з очистки і відвантаження нафти, націоналізований в 1951 році. Нафтопроводами з'єднаний із Тегераном та Ісфаханом.
Млини і завод штучного льоду.

Абало́н ("Haliotis") — рід морських їстівних молюсків родини Haliotidae. У нього пласкі овальні мушлі у вигляді спіралі, зовнішній край яких має отвори з блакитнуватою перламутровою внутрішньою частиною. Цей перламутр використовується для викладки орнаментів.
Абалонів споживають в їжу у Латинській Америці (особливо Чилі), Франції, Новій Зеландії, Південно-східній Азії та Східній Азії (Китай, В'єтнам, Японія та Корея). М'ясо вважається цінним делікатесом. Незаконний вилов призвів до втрати їх популяції у ПАР. 
Абалонів розводять штучно у багатьох країнах. На сьогоднішній день більшість молюсків, що потрапляють на стіл, вирощені на фермах.
Рід містить такі види:

Аббасиди () — династія арабських халіфів, започаткована Аббасом, дядьком пророка ісламу Мухаммеда, який належав до мекканського роду хашім (хашиміти). Династія Аббасидів панувала в Багдадському халіфаті з 750 року, після повалення династії Омейядів, до монгольської навали 1258 року. 
Правління халіфів Аббасидів у Багдаді був періодом найбільшого розквіту середньовічної мусульманської культури. У масовій свідомості мусульман період Аббасидів є символом колишньої могутності та мусульманської єдності.
Першими правителями мусульманського світу після арабських завоювань була династія Омейядів. Через сто років після встановлення Омейядського халіфату, в мусульманському світі відбулося повстання, яке очолили Аббасиди. Аббасиди, на відміну від Омейядів були представниками того ж клану, що й Магомет, і вели своє походження від молодшого дядька пророка, чим обґрунтовували свої претензії на правління. Початковим центром повстання було місто Мерв у Великому Хорасані (тепер Туркменістан). Повсталих підтримував арабський експедиційний корпус у Мерві, а також неарабські мусульмани, яких називали мавалі, і які вважалися другосортними людьми при Омейядах. 
Завдяки повстанню Абу Мусліма й за підтримки іранського роду Бармакидів в східних областях Халіфату, Аббасиди 749 року захопили Південний Ірак, а потім і владу в Халіфаті, проголосивши себе халіфами. Столиця Халіфату була перенесена з міста Дамаск (Сирія) спочатку в Анбар, потім 762 року до Багдада (Ірак).
Аббасиди сприяли зміцненню феодальних відносин і розвитку внутрішньої та зовнішньої торгівлі, ремесел. Частину своєї влади халіфи делегували візирам, збільшився також авторитет місцевих емірів. Зросла також роль неарабських мусульман у халіфаті. Аббасиди значною мірою опиралися на перську бюрократію. 
Пік розквіту халіфату припав на правління Гарун аль-Рашида (правив 813—833) і Ель-Мамуна.
Найзнаменитішим правителем з династії Аббасидів був п'ятий халіф Гарун ар-Рашид. З 791 року до 806 року він вів тривалу війну з Візантійською імперією і здобув у ній перемогу. Деякі частини імперії намагалися здобути незалежність, та Гарун ар-Рашид придушив ці спроби. Незважаючи на війни, він знаходив час на підтримку освіти й мистецтва, яке зазнало впливу перського, грецького, арабського та індійського стилів. Багдад став всесвітнім центром астрономії, математики, географії, медицини, правознавства та філософії. Життя багдадського халіфського палацу оспівується у циклі «Тисяча й одна ніч», яким досі насолоджуються читачі.
У період «золотого віку» в Багдаді було засновано Дім Мудрості, який ставив собі за мету зібрати й перекласти арабською мовою все знання світу. Завдяки Дому Мудрості араби зібрали значну кількість наукових творів античності. 
Пізніше династія втратила колишню владу, і халіфи були тільки релігійними лідерами мусульман, фактичну владу здійснювали везири (міністри). Посилення феодального гніту викликало численні народні повстання проти Аббасидів. У результаті цього династія Аббсидів в 9 сторіччі ослабла. Остаточно вона була знищена 1258 року монгольською навалою. Армія монгольського полководця Хулагу-хана спалила Багдад, а халіфат перестав існувати.
1261 року єгипетський султан Бейбарс для надання своїй владі релігійного авторитету запросив до Каїра одного з уцілілих Аббасидів, проголосивши його халіфом, але в Єгипті Аббасиди вже не мали реальної влади. Після завоювання Єгипту турками 1517 року османський султан Селім І перевіз до Стамбула останнього халіфа Мутаваккіла, який, за легендою, начебто передав османським султанам свої права на Халіфат.
Халіфи Аббасидської династії та роки їхнього правління:

Абдулла́ ібн Хуссе́йн (1882–1951) — Абдулла, син Хуссейна, емір Йорданії з 1921, Король Йорданії з 1946. Співпрацював з лідером англійських повстанців Лоуренсом під час арабського повстання під час Першої світової війни. Абдулла став королем Транс-Йорданії в 1946; після приєднання Арабської Палестини (після арабо-ізраїльської війни 1948–1949) він перейменував країну в Хашимітське королівство Йорданія. Убитий мусульманським фанатиком у Єрусалимі в 1951.
Народився в Мецці в родини її шерифа — Хусейна бен Алі. В 1896 разом з братом був відправлений в Стамбул до двору османського султана на навчання та як заручники від родини Хашимітів. В 1909–1916 був депутатом турецького парламенту та його віце-головою. Був пов'язаний з англійськими властями в Єгипті. В 1916–1918 керував арабськими частинами, які штурмували турецькі гарнізони в Хіджазі. Був міністром закордонних справ держави Хіджаз. В 1920 проголошений королем Іраку, проте через рік був відсторонений на користь свого старшого брата Фейсала, вигнаного з Сирії. В 1921 за допомогою Англії став еміром Транс-Йорданії, а після оголошення її незалежності з 25 травня 1946 — королем. Уклав ряд договорів з Англією, що перетворили країну в англійську плацдарм на Близькому Сході та надавши їй необмежений контроль над фінансами країни. В 1930-х рр.. провів ряд каральних експедицій проти бедуїнів.
В 1936, під час арабського повстання в Палестині, запропонував свої послуги як посередника, і, хоча араби зустріли його пропозицію більш ніж прохолодно, цей крок серйозно зміцнив його позиції та дозволив йому висунути план створення Арабської федерації.
В 1946 Абдалла ібн Хусейн був оголошений королем проголошеного незалежного королівства Транс-Йорданиії. У квітні 1948 Ліга арабських держав поставила Абдаллу на чолі армії, яка повинна була перешкодити здійсненню плану розділу Палестини та створення там держави Ізраїль після скасування британського мандата та виведення британських військ. В результаті арабо-ізраїльської війни 1948-49 приєднав східні райони Палестини. Після анексії Західного берега Йордану назву королівства Транс-Йорданії було змінено на королівство Йорданія.
Застрелений 20 липня 1951 року членом палестинської терористичної організації на порозі мечеті Мечеть Аль-Акса в арабській частині Єрусалиму. Після його загибелі трон успадкував його старший син принц Талал, визнаний недієздатним у зв'язку з душевним захворюванням, який незабаром відрікся від трону на користь свого сина Хусейна.

Абердин, (, , ) — місто на східному узбережжі Шотландії, адміністративний центр областей Абердин та Абердиншир.
Населення міста становить 210 400 осіб (2008) Абердин є третім за кількістю населення містом Шотландії (після Ґлазго і Единбурга). Місто називають нафтовою столицею Європи та гранітним містом.
Місто має доки і ремонтні бази для нафтових бурових платформ, що знаходяться в Північному морі. Промисловість — сільськогосподарське машинобудування, виробництво паперу, текстильна промисловість, рибальство, видобування граніту, машинобудування. Університет, музей, гранітний кафедральний собор Святого Макара (XIV століття), каплиця (XVI століття).
Поселення в Старому Абердині після занепаду внаслідок відходу римлян було знову засновано в 580 році св. Махаром, учнем св. Колумби. Заснована Махаром місія згодом стала самостійним Абердинського єпископством, що втратив свою незалежність тільки в 1330-х роках. На честь Махара був освячений побудований з граніту готичний собор (1131 — 1165), остаточний вигляд собор набув в 1530 році.
У XIX столітті через річку Ді вели три мости, з них: старий з сімома арками, збудований в 1520, висячий і залізничний. Абердин був найзначнішим містом в північно-східній частині Шотландії. Головними важелями торгівлі служили багаті паперові, бавовняні, лляні і прядильні мануфактури, паперове, канатні фабрики, шкіряні і чавунні заводи, вивезення рогатої худоби, лососини, яєць, масла, свинини, хліба. Існувало регулярне пароплавне сполучення с Лондоном, Літом (Единбургом), Пітерхедом, Інвернессом и Оркнейськими островами.
Старе місто Абердин був в XII сторіччі місцем перебування перекладеного сюди з Мортлаха єпископства, яке було скасоване в результаті Реформації і наступних релігійних воєн. Нове місто Абердин, в якому в старовину був прикрашений замок, зазнав під час шотландських війн великих страждань. У 1153 був розграбований норвезьким королем Ейнштейном, в 1336 спалений англійським флотом Едуарда III, в 1644 завойований і майже зовсім винищений роялістами, в 1647 його спіткала епідемія чуми.
У XX столітті місто було адміністративним центром району Грампіан.
Динаміка населення, в особах:
В Абердині океанічний клімат (Кеппен CFB), який суттєво м'якіший, аніж можна було б очікувати для його північного розташування, хоча за статистикою це найхолодніше місто у Великій Британії. Взимку, особливо протягом усього грудня, тривалість дня дуже коротка, в середньому 6 годин і 40 хвилин між сходом і заходом сонця в зимове сонцестояння. У міру прогресування зими тривалість дня збільшується досить швидко, до 8 годин і 20 хвилин до кінця січня. У літнє сонцестояння день складає близько 18 годин, маючи 17 годин і 57 хвилин між сходом і заходом сонця, з навігаційних сутінків міцного всю ніч. Температура в цей час року, як правило, коливається в районі 17,0 °C протягом дня в більшості міських районів, хоча ближче 16,0 °C безпосередньо на узбережжі, а навколо 18,0 до 19,0°С в самих західних околицях, що ілюструє ефект охолодження в Північному морі в літній час.
Дві метеостанції збирають дані про клімат для області, Абердин / Дайс аеропорту, і Крайбстон. І близько 7 км на північний захід від центру міста, і, враховуючи, що вони знаходяться в безпосередній близькості один від одного, мають дуже схожі кліматичні режими. Дайс як правило, мають круглий завдяки своєму злегка низькій висоті, незначно тепліше в денний час температура році, хоча більш сприйнятливі до суворих морозів. Найнижча температура, відбуваються в останні роки був −16,8 °C протягом грудня 2010 року, а після зими, Дайс встановити новому лютнево високої температури записи станції 28 лютого 2012 17,2°С і нового березня високої температури записи 21,6 °C 25 березня 2012.
Порт і організаційний центр району нафтопромислів на Північному морі.
Був центром шотландської рибообробної промисловості. Розвинена хімічна та суднобудівна промисловість як в самому місті, так і в передмістях. Організовано виробництво текстилю — в основному вовни. Старовинний центр видобутку та шліфування граніту і мармуру.
У місті знаходиться Абердинский університет, утворений в 1860 році з двох коледжів: католицького «Кінгз» коледжу (заснований в 1494 році) і протестантського «Марішаль» коледжу (заснований в 1593 році). Також в Абердині знаходиться Технологічний інститут Роберта Гордона (заснований у 1775 році).
Абердин є містом-побратимом таких міст:
Головна магістраль міста — Юніон-стріт — забудована старовинними будинками з фасадами з полірованого граніту. У місті знаходиться церква святого Миколая (Сент-Ніколас), що складається з двох частин: Західна Церква (побудована в 1751–1755, архітектор Джеймс Гіббс) і Східна Церква (1838, архітектор Арчибальд Сімпсон).
В XIV століття архідияконом Абердина був поет і історик Джон Барбур, а на початку XVI ст. директором Кінгс-коледжу був шотландський історик Гектор Бойс. В Абердині провів перші 10 років життя поет Байрон.

Джордж Гамільтон-Гордон Абердин (Ебердин), 4-ий граф Абердинський ()(28 січня 1784 — 14 грудня 1860) — англійський політичний діяч, один з лідерів партії торі. В 1828—1830 і в 1841—1846 — міністр закордонних справ. У грудні 1852 — січні 1855 прем'єр-міністр Великої Британії.
Джордж Гамільтон-Гордон походив зі старовинного шотландського дворянського роду Гордонів. Первинну освіту він здобував у Гарроу, а у 1801 році вирушив до Кембриджа й того ж року успадкував від свого діда титул графа Абердина.
Джордж Гамільтон-Гордон брав участь у мирних перемовинах в Ам'єні, після чого відвідав Італію, Грецію та Малу Азію й повернувся з подорожі у 1804 році через Росію та Балтійське море.
1806 — вступив до верхньої палати як шотландський представницький пер, граф Абердин долучився до партії торі, не беручи, втім, дієвої участі у політиці; з особливою пристрастю займався науковими дослідженнями, серед яких його твір сочинение "«Inquiry into the principles of beauty in Grecian architecture»" (Лондон, 1822).
1813 — проводив перемовини про приєднання Австрії до коаліції проти Наполеона I, уклав союзну угоду в Тепліце, схилив на бік союзників неаполітанського короля Мюрата.
1814 — брав участь у Шатільйонському конгресі; 31 березня вступив до Парижа з союзниками. 18 червня 1814 року отримав звання пера Великої Британії з титулом віконта Гордона.
До 1828 року займався майже виключно питаннями сільського господарства й того ж року був призначений спочатку канцлером герцогства Ланкастерського, а потім, за Веллінгтона, міністром закордонних справ. Займаючи цей пост, він діяв у дусі політики Меттерніха; ворожо ставився до греків, підтримував Дона Мігеля і висловлював симпатії до французького міністерства Поліньяка, хоча, втім, поспішив, не припиняючи дотримуватись політики невтручання, визнати після липневого перевороту воцаріння Луї-Філіпа.
1830 — 16 листопада після спричиненого реформеним рухом розпуску кабінету Веллінгтона і він склав із себе посаду. У короткий період проміжного торійського міністерства, з 14 листопада 1834 року до 8 квітня 1835 року, Абердин обіймав посаду міністра колоній.
1841 — у новому торійському кабінеті Піля повторно отримав портфель міністра закордонних справ; тут він почав висловлювати ліберальніші ідеї, проявивши у суперечці з Америкою багато миролюбства, але намагався також відновити колишні добрі стосунки з Австрією та Росією й під час відвідання у 1844 році Лондона імператором Миколою I не опирався, принаймні відкрито, його східній політиці. Торгові реформи Піля цілком були схвалені Абердином, та, коли внаслідок їх введення міністерству довелось піти у відставку наприкінці червня 1846 року, Абердин очолив у верхній палаті середню партію, так званих пілітів.
1852 — наприкінці лютого він відхилив пропозицію вступити до знову утвореного міністерства Дербі й після розпуску останнього у грудні того ж року взяв на себе формування коаліційного уряду, в якому зайняли місця піліти, віги, радикали та ірландські ліберали. За кілька місяців настала Східна криза, під час якої Абердин спочатку намагався зайняти положення посередника; коли ж він виявився змушеним після Синопської битви оголосити війну Росії, то був визнаний відповідальним за її кволе ведення. До цього ще приєднались суперечки з Расселом і Пальмерстоном, які призвели до падіння уряду.
1855 — 1 лютого Абердин здав печатку королеві, яка нагородила його орденом Підв'язки й у подальшому часто зверталась до нього за порадами у державних і приватних справах. Довголітній досвід і чесний образ дій Абердина як приватної особи посилили його вплив у верхній палаті парламенту. До кінця життя граф Абердин цікавився мистецтвом і наукою.
Спадкував графу Абердину його старший син Джордж (28 вересня 1816 — 22 березня 1864).

Абіджа́н (Abidjan) — місто, колишня столиця (1960–1983) Республіки Кот-д'Івуар в західній Африці, порт на березі Гвінейської затоки. Місто розташоване на півострові "Абіджан", на березі лагуни Ебріє Атлантичного океану.
Населення міста становить 2 793 000 осіб (1995; 1,8 млн в 1983).
Клімат екваторіальний. Пересічні місячні температури +27-28 °C. Опадів випадає 1 300-2 300 мм за рік.
Головний морський порт країни. Початковий пункт залізниці Абіджан-Уагадугу (Буркіна-Фасо). Міжнародний аеропорт.
Великий торговельний центр. Промисловість: харчо-смакова (виробництво консервів, соків, розчинної кави, какао, пальмової олії тощо), легка (виробництво тканин, трикотажу, взуття тощо), деревообробна (червоне дерево), металообробна, хімічна, нафтопереробна та інші галузі. Суднобудування.
Місто засноване французами в 1880-90-их роках на місці кількох поселень народу ебріє. В 1934-60 роках місто було адміністративним центром французької колонії Берег Слонової Кістки. Швидкий ріст Абіджану почався після будівництва (1950) каналу Вріді, що з'єднав лагуну з морем, та обладнання глибоководного лагунного порту. В 1960-83 роках був столицею Кот-д'Івуару.
В кварталах "Трешвіль" на півдні та "Аджаме" на півночі, в хижах місцевого типу живе в основному африканське населення. Безпосередньо біля міста — промислова зона, біля "Трешвіля" — головні портові споруди. В центрі — зона парків та багатоповерхівок, в яких розмістились урядові установи, банки, страхові компанії, офіси фірм. В центрі розташований "Монумент звільнення" (1960-ті). В східній частині, на півострові "Кокоді", — багаті квартали для вищих урядових чиновників та студентське містечко.
Місто є науковим та туристичним центром країни. Тут є університет, Національний музей.

Аболіціоні́зм (, від  — скасування) — громадський рух за скасування рабства (формального чи не формального). Наприкінці XVIII — на початку XIX сторіччя у США рух за скасування рабства чорношкірого населення, у Великої Британії, Франції та деяких інших країнах рух за ліквідацію рабства в колоніях.
Нью-йоркське гуманне антимісіонерське товариство () було створено задля визволення рабів. Це товариство було засновано у 1785 році і припинило свою діяльність 1849 року. Однією із завдань цього товариства було відкриття африканських безкоштовних шкіл, в яких викладали вчителі не білої раси. Членами товариства були білі люди, серед яких були квакери, підприємці. Одним із таких був Джеремія Томпсон — емігрант з Англії, підприємець з вовняно-виробничого сімейного бізнесу, один із засновників і голова першої трансатлантичної пароплавної лінії «Black Ball Line» в місті Нью-Йорк. Члени цього товариства були проти рабства і за освіченість робітників, бо це було вигідним для їхнього бізнесу. 
Аболіціонізм в США мав підтримку робітничого класу, широких кіл фермерства (що боролося за землю, проти плантаторів), а також буржуазії, яка вбачала в рабстві перешкоду для капіталістичного розвитку країни. З появою щотижневика «Ліберейтор» (1831–1865) та заснуванням в 1833 році «Американського товариства боротьби з рабством» аболіціонізм став організованим рухом, що об'єднував до 250 тисяч чоловік. В 1840 році виникла «Партія свободи», яка рішуче виступила проти рабства.
Більшість лідерів аболіціонізму на чолі з Вільямом Гаррісоном вважали, що з рабством слід боротися лише моральними засобами та переконанням, не застосовуючи силу. Однак деякі аболіціоністи на чолі з діячем негритянського визвольного руху Фредериком Дугласом вважали озброєну боротьбу необхідною для скасування рабства. В 1859 році фермер-аболіціоніст Джон Браун намагався підняти загальне повстання рабів.
Аболіціонізм відіграв важливу роль у підготовці громадянської війни в США 1861–1865 років і формальної ліквідації рабства. Активним супротивником аболіціонізму був католицький архієпископ Нью-Йорка Джон Х'юз (1797-1864).

Або́рт ( — викидень) — переривання вагітності. Народження дитини після 28 тижня вагітності називається передчасними пологами. Аборт може бути "мимовільним" (викидень) і "медичним" (пряме втручання — хірургічне чи медикаментозне).
Аборт — мимовільне або штучне переривання вагітності впродовж перших її 22 тижнів. При аборті відбувається видалення плодового міхура (зародка з його оболонками, ембріона або фетуса) з порожнини матки. Якщо мимовільний аборт неодноразово повторюється, його називають звичним (такий аборт найчастіше пов'язаний із розладом діяльності ендокринних залоз). Аборт, що настає до 11 тижнів + 6 днів вагітності, називається раннім, після цього строку з 12 до 21 тижня + 6 днів — пізнім (перебігає подібно до передчасних пологів). Викидень, що трапляється між 22 і 36-м тижнями вагітності — передчасні пологи. Штучний аборт проводиться не тільки у випадку небажання жінки народжувати зачату дитину, але й у ряді медичних показань, загрозливих життю.
До мимовільного аборту, який виникає всупереч бажанню вагітної, можуть спричинитися:
За перебігом розрізняють:
За допомогою своєчасно вжитих медичних заходів у частині випадків вагітність вдається зберегти. Якщо мимовільному абортові запобігти не вдалося, то скорочення матки (перейми) посилюються, виникає кровотеча і матка виштовхує плодовий міхур цілком або частково. У першому випадку має місце, так званий, "повний аборт". У другому випадку виникає "неповний аборт", при якому рештки плодового міхура залишаються в матці; цьому сприяють ослаблення скорочень матки або надмірно міцне прикріплення оболонок плоду до її стінки. Неповний аборт супроводжується кровотечею (іноді — загрозливою) і потребує термінового лікарського втручання (вискоблювання порожнини матки).
Під штучним абортом розуміють звільнення вагітної матки від плодового міхура за допомогою будь-якого діяння безпосередньо на плодовий міхур, на матку або на організм вагітної в цілому. Аборт проводиться лікарем акушером-гінекологом як хірургічне втручання лише в умовах лікарні.
Згідно з чинним законодавством України, хірургічний аборт проводиться в акредитованих закладах охорони здоров'я при вагітності до 12 тижнів. На терміні вагітності від 12 до 22 тижнів штучний аборт проводиться тільки у випадку виявлених показань. Проведення штучного переривані вагітності у пацієнтки віком до 14 років або у недієздатної особи здійснюється за заявою її законних представників. Штучне переривання вагітності у пацієнтки, яка досягла 14 років, здійснюється за її згодою.
Першою державою в новітній історії, котра легалізувала аборти, стала більшовицька Росія. Опісля в СРСР усе ж таки повернулися до світової практики кримінальної відповідальності за аборти. 
Указом Президії Верховної Ради СРСР від 5 серпня 1954 року кримінальна відповідальність за вчинення аборту знову була скасованою. Указом від 23 листопада 1955 року "«Про скасування заборони абортів»" встановлено кримінальна відповідальність лише для осіб (в тому числі лікарів), які роблять аборт поза лікарнями або іншими лікувальними закладами. Покарання посилюється в разі, коли аборт зроблено в антисанітарних умовах чи особою без належної медичної освіти. На той момент в багатьох країнах Заходу аборти лишалися нелегальними. Наприклад, у США аборти були повністю декриміналізованими лише у 1973 році, у Франції - у 1974 році. В Ірландії аборти у одиничних випадках були дозволені лише влітку 2013 року. 
На сучасному етапі існують протилежні рухи пролайф та прочойс, які виступають відповідно за беззастережну охорону життя ненародженої дитини та права матері на вибір і право піти на переривання небажаної вагітності.
Показаннями проведення операції штучного аборту зазвичай стають захворювання матері і плоду:
Якщо бажання здійснити аборт викликане небажаною вагітністю, остаточне рішення про застосування штучного аборту залишається за батьками зачатої дитини.
В Україні для пацієнток, яким проводиться операція штучного переривання вагітності, здійснюється передабортне та післяабортне консультування щодо особливостей конкретного методу переривання вагітності. З метою профілактики запальних ускладнень після операції аборту, вона здійснюється не пізніше трьох днів після обстеження. Обстеження пацієнтки для штучного переривання вагітності проводиться відповідно до нормативів в умовах амбулаторно-поліклінічних лікувальних закладів та відповідного клінічного протоколу.
Зазвичай перед абортом проводяться:
У разі встановлення гострого запального або інфекційного захворювання штучне переривання вагітності здійснюється після проведеного лікування до закінчення терміну вагітності повних 12
тижнів.
Як вказувалося вище, штучний аборт може проводитись як за суворими медичними показаннями, так і за бажанням вагітної при відсутності протипоказань до операції аборту. Залежно від терміну вагітності, її переривання проводиться різними методами, аби знизити ризик розвитку ускладнень аборту.
На сучасному етапі використовуються такі методи аборту:
В Україні, згідно з чинним законодавством, після штучного переривання першої вагітності жінкам з резус-негативним типом крові проводиться імунізація антирезусним імуноглобуліном за відповідною методикою. Працюючим жінкам після проведення операції штучного переривання вагітності видається листок непрацездатності.
Жінкам, призначають індивідуально підібраний засіб контрацепції, про що робиться запис в медичній документації. В подальшому проводиться диспансерне спостереження за пацієнткою, обов'язково виконується ультразвукове дослідження для підтвердження відсутності плідного яйця в порожнині матки. У разі неповного видалення плідного яйця, тривалого кровомазання, проводиться діагностичне вишкрібання порожнини матки з наступним направленням отриманого матеріалу на гістологічне дослідження.
Медичний аборт як хірургічна операція зазвичай не супроводиться ускладненнями, але шкідливо впливає на здоров'я жінки в цілому, порушує функції матки та яєчників (особливо, коли переривається перша вагітність), сприяє запальним захворюванням жіночих статевих органів, нерідко призводить до безплідності жінки. Все це стосується і мимовільного аборту. Найтяжчі наслідки викликає кримінальний аборт, що майже завжди буває ускладненим (занесення в матку хвороботворних мікроорганізмів з подальшим сепсисом, тяжкі механічні ушкодження матки і сусідніх органів).
Ранні ускладнення з'являються під час аборту чи відразу після нього. Найчастіші ускладнення — кровотеча, ушкодження шийки матки, порушення згортання крові, емболія (закупорка судин). Досить часто трапляється неповний витяг плодового яйця. Для попередження цього ускладнення проводять ультразвукове дослідження, а у випадку виявлення залишків плодового яйця — повторне вискоблювання. Крім того, після аборту загострюються хронічні захворювання статевих органів (сальпінгоофорит, ендометрит тощо). Серйозну небезпеку становлять занесення інфекції в матку під час аборту і порушення цілісності стінки матки (перфорація) з ушкодженням кишечника, сечового міхура.
Після аборту спостерігаються піхвові кров'янисті виділення. Їхня кількість і тривалість індивідуальні і залежать від терміну вагітності, скорочувальної здатності матки і згортання крові. Імовірність виникнення ускладнень найбільш висока в жінок:
До них відносяться запальні захворювання статевих органів, гормональні порушення, ендометріоз, дисфункція яєчників, безплідність, ускладнення течії вагітностей. Використання під час аборту розширників нерідко спричиняє розвиток недостатності (неповного змикання) шийки матки. Надалі це може привести до слабості м'язового апарату шейки матки і, як слідство, до пізніх викиднів на терміну 18-24 тижня. Після аборту різко зростає частота позаматкових вагітностей. При наступних вагітностях і пологах зростає імовірність порушення родової діяльності й аномалій розташування плаценти; захворювань немовлят, зв'язаних з патологією судин матки. Після одиничного аборту погроза викидня при наступній вагітності становить 26%, після двох — зростає до 32%, а після трьох і більш небезпека мимовільного переривання вагітності досягає 41%. Збільшується і ризик утворення пухлин молочних залоз, шийки і тіла матки.
Аборт переважно викликає негативні наслідки для жіночого організму:
В Україні рівень абортів та їх наслідки все ще викликають велике занепокоєння. У структурі причин материнської смертності, якій можна було запобігти, аборти і пов'язані з ними ускладнення забирають життя майже кожної десятої жінки, що померла під час вагітності. Не зважаючи на тенденцію до зниження, рівень абортів в Україні залишається найбільш високим серед країн Європи і становить 21,1 на 1000 жінок фертильного віку; 45,8 — на 100 вагітностей, 84 — на 100 пологів.
Спостерігається несприятлива тенденція до підвищення кількості абортів у вперше вагітних, наслідком яких є високий рівень захворюваності та ризик безплідності (2004 року у порівнянні з 1991 роком цей показник збільшився у 2 рази: у 1991 — 5,6%, у 2004 — 12,1%).
У 2005-му число абортів становило майже 800 тисяч, у 2016 зроблено близько 150 тисяч на рік. 80% жінок переривають вагітність за власним бажанням у зв’язку зі своєю незахищеністю — відсутністю житла, роботи, через фінансову скруту, сімейні негаразди, нестабільну ситуацію в державі, невпевненість у завтрашньому дні.
У світі триває дискусія і суперечки щодо морального та правового статусу аборту. Дві основні групи, що дискутують називають себе «за вибір» (з притиском на право жінок вибирати) і «за життя» (з притиском на права ненародженої дитини на життя). Кожна група, з різними результатами, прагне впливати на громадську думку і добитися правової підтримки своєї позиції. У деяких випадках полеміка призвела до використання насильства.
Аборт при вагітності від 12 до 22 тижнів за соціальними і медичними показаннями може проводитись у випадках і в порядку, що встановлюється законодавством (стаття 50 Закону України «Основи законодавства України про охорону здоров'я» № 2801-XII, ст. 281 Цивільного кодексу України). Порядок проведення аборту встановлений Наказом Міністерства охорони здоров'я України «Про затвердження Інструкції про порядок проведення операції штучного переривання вагітності, форм первинної облікової документації та інструкцій щодо їх заповнення» від 24.05.2013 р. № 423. Штучне переривання вагітності, строк якої становить від 12 до 22 тижнів, здійснюється в акредитованих закладах охорони здоров'я за висновком комісії, створеної відповідно Міністерством охорони здоров'я Автономної Республіки Крим, управлінням охорони здоров'я обласної та Севастопольської міської державних адміністрацій і Головним управлінням охорони здоров'я Київської міської державної адміністрації. Висновок готується згідно із заявою вагітної жінки та відповідними документами.
Формулювання "«зачата, але ще не народжена дитина»" походить з Цивільного Кодексу України, стаття 25 частина 2: «"У випадках, встановлених законом, охороняються інтереси зачатої, але ще не народженої дитини"». Так, за статтею 1222 Цивільного Кодексу України особи, зачаті за життя спадкодавця, можуть бути спадкоємцями лише якщо вони народжені живими після його смерті.
Всі держави щодо допустимості аборту можна розділити на чотири групи:
Аборт засуджується головними деномінаціями трьох авраамічних релігій, — християнством, ісламом та юдаїзмом — і вважається в них формою вбивства. Позиції по відношення до цього питання є зазвичай менш визначеними й інституціоаналізованими в корінних релігіях далекого Сходу й ішних частин світу, як і в новітних релігійних рухах.
Згідно з християнським ученням свідомо вчинений аборт є вбивством людини, порушенням однієї з десяти заповідей — «Не вбивай!» і є важким гріхом.
Християнська Церква не трактує даного аргументу як виключно якийсь свій внутрішній закон, а підкреслює його загальне значення для всіх людей, не залежно від їх релігійного переконання, так як справа йде про життя. Церква також вірить у те, що життя людської особи починається від запліднення.
Християнське заперечення аборту базується на ряді джерел. Дідахе — трактат ранніх християн (вчення дванадцяти апостолів) — прямо забороняє аборт. Біблія, натомість, не робить спеціальних згадок власне про аборт, однак неодноразово згадує про ненароджене життя. Старий заповіт також містить аргументи проти аборту:
Сучасне ставлення Християнської Церкви до абортів можна викласти так:

Абрази́в, "абразивний матеріал" ( — шліфувальний, від  — зіскоблюю) — дрібнозерниста або порошкоподібна тверда речовина, що використовується для різання, полірування, шліфування, іншої обробки (як робоча частина інструменту) твердих матеріалів штучного і природного походження (металів і їх сплавів, пластиків, кераміки, мінералів, скла, дорогоцінних каменів, деревини, шкіри, гуми, мармуру, пластмас тощо), а також для буріння гірських порід. Абразиви бувають двох типів: природні (алмаз, корунд, сланець, пісок, кремінь, пемза) і штучні (електрокорунд, штучний алмаз, карбід кремнію (SiC), карбід бору та ін.). Їх твердість визначається за шкалою Мооса.
З давніх часів використовувалися природні абразивні матеріали (кремінь, наждак, ґранат, пісок, пемза, корунд, алмаз), з кінця XIX століття застосовують штучні абразивні матеріали (електрокорунд, карбід кремнію, карбід бору, монокорунд, ельбор, синтетичний алмаз тощо).
Абразиви бувають природні і штучні; до природних належать: алмаз, корунд, наждак, граніт, кварц, кремінь, пемза, польовий шпат тощо. Найбільшого поширення у промисловості набули штучні абразиви: електрокорунд, карборунд, карбід бору.
Основний природний абразив — алмаз, велике значення мають корунд, наждак, ґранат, кремениста галька, пемза, трепел; використовуються також кварцовий пісок, червоний пісковик.
Основні характеристики абразивних матеріалів: твердість (до 50 ГПа), міцність на стиск і стійкість до зношення, форма абразивного зерна (найліпша — ізометрична), абразивна здатність, зернистість.
Абразиви звичайно застосовують у вигляді абразивного інструмента (шліфувальні круги, сегменти, головки, бруски, коронки, олівці тощо). Розрізняють природний і штучний абразив. інструмент. Перший виготовляють із кусків гірських порід, другий — із зерен природних або штучних абразивів, зцементованих якою-небудь в'яжучою речовиною. Абразив. інструмент бував об'ємним — мав вигляд тіл різної форми, і площинним — являє собою тонкий шар абразивних зерен, наклеєних на папір або тканину (так звана шкурка). Застосовують його при обдиранні (видалення великої кількості матеріалу) і для утворення дуже точних і тонко оброблених поверхень, а також для одержання точного профілю при зубошліфувальних, різьбошліфувальних, профільношліфувальних роботах. Важливою властивістю абразив. Інструмента в його вдатність до часткового або повного самозагострювання.
Найбільше практичне застосування абразивні матеріали мають у бурінні, де ними армують породоруйнуючий виконавчий орган. Використовують абразивні матеріали також у робочих органах добувних та прохідницьких машин, для виготовлення жорсткого (шліфувальні круги, бруски) та м'якого (шліфувальний папір, порошки, полірувальні пасти тощо) абразивного інструменту.
Абразиви широко використовуються для виготовлення інструменту для холодної обробки металів і інших матеріалів, а також в косметиці.
В засобах по догляду за шкірою абразиви вводяться до кремових та гелевих форм для відшелушення ороговілого епідермісу, в педикюрі — для обробки стоп, в манікюрі — для шліфування та полірування нігтьової пластини. Як натуральний абразив часто використовують мелені кісточки мигдалю, персика, абрикоса, шкаралупу кедрових горіхів. Штучними косметичними абразивами є синтетичні поліетиленові гранули. Діаметр абразивних часточок у косметиці буває від 100 до 500 мкм.

Марі́я Ві́кторівна Бурма́ка (* 16 червня 1970, Харків) — українська співачка, Народна артистка України, кандидат філологічних наук.
Марія народилася у сім'ї викладачів. Закінчила музичну школу за класом гітари. У 1987 році вступила на філологічний факультет Харківського університету. Ще у студентські роки почала писати пісні. Марія Бурмака є двоюрідною сестрою Юрія Павленка. Донька — Ярина (1995).
Перемога на фестивалі «Оберіг» у Луцьку 1989 та на «Червоній руті» (друга премія) дала початок її музичній кар'єрі. Фірма «Кобза» випустила касету її пісень під назвою «Ой, не квітни, весно…». В червні 1990 року Бурмака виборює звання «Лауреата» в Каневі на Всеукраїнському фестивалі «ДЗВІН».
Восени 1991 року Бурмака записала на канадській фірмі «Євшан» свій перший компакт-диск «Марія» з композиціями у стилі нью-ейдж. Цього ж року співачка переїхала до Києва. Почала плідно співпрацювати з композитором й аранжувальником Миколою Павлівим.
У 1993 році Бурмака перемогла у хіт-параді «12 — 2» на радіо «Промінь» (пісні «Лишається надія», «Єдиного слова заради», «Ходить сон» і «Я люблю твої кроки»). Восени 1994 року співачка презентувала свій другий компакт-диск  — «Лишається надія».
Протягом 1990-х років М. Бурмака працювала телеведучою на каналі «СТБ» («КіН», «Рейтинг», «Хто там», «Чайник») та УТ-1 («Створи себе»).
Була активною учасницею практично всіх подій української історії, починаючи з фестивалю «Червона рута» (1989) і «Студентського голодування на Граніті» (1990) до «Помаранчевої Революції» (2004) та «Революції Гідності» (2013-2014). 
1997 року Марія отримала звання Заслуженої артистки України. Протягом наступних років записала альбоми: «Знову люблю» (1997), «Із янголом на плечі» (2001), «МІА» (2002), ремікс-версія «I AM» (2003), «№ 9» (2004), «Ми йдемо! Найкраще» (2004).
Пісні Бурмаки набули популярності й за кордоном. Хіти «Хто я така є» і «Сонцем небом дощем» звучали на польських fm-радіостанціях. Проте, спроба видати збірку пісень польською мовою так і не була зреалізована.
Грудень 2004 року — вихід компакт-диску «Ми йдемо», збірка вибраних пісень з 10 альбомів.
Протягом 2005 року Марія Бурмака записала кілька англомовних версій своїх пісень і зняла нові кліпи, дала благодійні концерти у Північній Америці. Була запрошена з лекцією до професорського клубу Колумбійського Університету (Нью-Йорк). Співачка виступила на найбільшому українському фестивалі у США «Верховина» та фестивалі «Лемківська ватра» у Польщі. Взяла активну участь у соціальній акції «Не продавайся», благодійних акціях «ВІЛ/СНІД Альянсу» та «Мережі людей, що живуть з ВІЛ» (2006).
У 2007 році Марію Бурмаку нагороджено Орденом княгині Ольги III ступеня. Вона видала колекцію MP3 на двох дисках «Всі альбоми Марії Бурмаки», а у 2008 році — CD «Саундтреки». До альбому увійшли пісні «Пробач», «Не тому», «Попрощатись не зуміли», «З Днем Народження, Сонце!».
2008 року була членом журі літературної премії «Книга року Бі-Бі-Сі».
2009 року Марія була удостоєна почесного звання «Народна артистка України».
2010 року — запис спільного альбому «Don't laugh at me/ Не смійся з мене» у рамках кампаніі Operation Respect спільно із Пітером Ярроу («Peter, Paul and Mary»). А у 2011 році спільний виступ на фестивалі Союзівка (Soyuzivka).
З травня 2011 — Марія Бурмака ведуча авторської рубрики «Музика Сніданку» на каналі «1+1». З вересня 2011 — була ведучою проекту «Музика для дорослих з Марією Бурмакою» на каналі ТВі.
У лютому 2014 дала сольний акустичний концерт в революційному Українському Домі для бійців Народної Самооборони.
Влітку і восени 2014 року в складі туру «Підтримаємо своїх» була з виступами в зоні АТО, в прифронтових містах і брала участь у концертах, зібрані кошти від яких були витрачені на потреби добровольчих батальйону. Займається активною волонтерською і благодійною діяльністю.
У 2014 році випустила альбом «Тінь по воді». Того ж року дала сольний благодійний концерт в Парижі, зібрані кошти були передані до фонду «Таблєточки» та взяла участь в українському фестивалі в Чикаго, зібрані кошти були перераховані в «Фонд допомоги героям».
Наприкінці 2014 року увійшла до ТОП-100 найвпливовіших жінок України за версією журналу «Фокус». Взимку 2015 року співачка зіграла благодійні концерти у Великій Британії. Навесні того ж року відбулись благодійні концерти Марії Бурмаки у США. В листопаді у Канаді.
2015 рік ознаменувався в житті співачки прем’єрами пісень “Танцюй”, “Золотиста осінь” (пам’яті Миколи Мозгового), “Фрізбі”, а також кліпом на композицію “Ти”. У травні 2016 року співачка презентувала романтичний кліп на пісню “Якби ми”. А вже у вересні того ж року у концерт-холі Caribbean club вона разом із гуртом Gypsy Lyre презентувала музичну програму “Нове та улюблене”. Концерт пройшов із повним аншлагом. Окрім оновленої програми Марія також заспівала дуетом з Олександром Пономарьовим, Арсеном Мірзояном, Іванкою Червінською та Тонею Матвієнко.

Західноукраї́нська Наро́дна Респу́бліка (за тодішнім правописом: "Західньо-Українська Народня Республика", ЗУНР, пізніше також Галицька Республика чи Держава) — українська держава, що фактично існувала протягом 1918—1919 років, формально ж і до 1923 року, на території Західної України зі столицею у Львові. Постала після Першої світової війни в результаті розпаду Австро-Угорщини. 19 жовтня 1918 оголошена «Проклямація Української Національної Ради» про створення Української держави в українських етнографічних землях Австро-Угорщини. 13 листопада 1918 УНРада затвердила Конституційні основи новоствореної держави — «Тимчасовий основний закон про державну самостійність українських земель колишньої Австро-Угорської монархії», нова держава отримала назву «Західноукраїнська Народна Республіка». Охоплювала територію заселену українцями — Галичину, Буковину й Закарпаття. 1 листопада розпочався військовий конфлікт проти Польщі, яку підтримували країни Антанти, насамперед Франція. 22 січня 1919 року ЗУНР об'єдналася з Українською Народною Республікою, отримавши назву Західна Область Української Народної Республіки (ЗОУНР). Окупована 18 липня 1919 року в ході польсько-української війни. Анексована Польщею, Королівством Румунія і Чехословацькою Республікою. До 15 березня 1923 року уряд ЗУНР перебував в еміграції.
Напередодні Першої світової війни велика частина українських земель — Східна Галичина, Буковина і Закарпаття — перебували у складі Австро-Угорщини. Коли в жовтні 1918 року в умовах воєнної поразки австро-німецького блоку та національно-визвольної боротьби народів Австро-Угорська імперія розпалася на декілька незалежних держав, і українці почали робити рішучі заходи зі створення власної держави на західноукраїнських землях.
Наприкінці вересня 1918 року у Львові було сформовано Центральний Військовий Комітет (за іншими даними, Український Генеральний Військовий Комісаріат (УГВК)), який розпочав роботу з підготовки збройного повстання. У жовтні 1918 р. головою комісаріату було призначено сотника Легіону Українських січових стрільців Дмитра Вітовського.
18 жовтня 1918 р. у Львові розпочалась Конституанта — представницькі збори всіх українських депутатів австрійського парламенту, коли з українських послів Галицького і Буковинських сеймів, представників політичних партій Галичини й Буковини, духівництва (близько 500 осіб) і студентства було утворено Українську Національну Раду (УНРада) — політичний представницький орган українського народу в Австро-Угорській імперії.
19 жовтня 1918 р. УНРада проголосила Українську державу — початково в складі трансформованої на конфедерацію незалежних держав всіх складових націй Австрійської імперії — на всій українській етнічній території Галичини, Буковини і Закарпаття (буковинці підтримали проголошення незалежності на Буковинському Віче). Було вирішено виробити демократичну конституцію та обрано президента Української Національної Ради, яким став Євген Петрушевич.
Та 31 жовтня 1918 р. у Львові стало відомо про приїзд до міста Польської ліквідаційної комісії (створена 28 жовтня 1918 р. у Кракові 23 послами райхсрату), яка мала перебрати від австрійського намісника владу над Галичиною — і включити її до складу Польщі. УНРада поставила перед австрійським урядом питання про передачу їй всієї повноти влади у Галичині та Буковині. Проте австрійський намісник Галичини генерал Карл фон Гуйн відповів категоричною відмовою делегації в складі: Кость Левицький, Іван Кивелюк, о. Олександр Стефанович, Сидір Голубович, Лонгин Цегельський, Степан Баран. Тоді на вечірньому засіданні УГВК (Українського Генерального Військового Комісаріату) 31 жовтня 1918 р. було вирішено взяти владу у Львові збройним шляхом.
У ніч з 31 жовтня на 1 листопада 1918 р. стрілецькі частини, очолювані полковником Дмитром Вітовським, зайняли всі найважливіші урядові установи у місті (крім залізничного вокзалу, що стало однією з помилок і причиною втрати Львова). Формальне перебрання влади відбулось після полудня; зокрема, після підписання протоколу намісник Гуйн передав всю владу заступнику Володимиру Децикевичу, той — на основі цісарського маніфесту від 16 жовтня 1918 р. — Українській Національній Раді.
9 листопада 1918 р. УНРада утворила свій тимчасовий виконавчий орган, якого 13 листопада 1918 р. було перетворено на уряд — Державний Секретаріат ЗУНР-ЗО УНР.
13 листопада 1918 р. УНРадою було затверджено Конституційні основи новоствореної держави — «Тимчасовий основний закон про державну самостійність українських земель колишньої Австро-Угорської монархії», згідно з яким вона отримала назву «Західноукраїнська Народна Республіка». Закон визначав територію ЗУНР, яка включала українські етнічні землі і охоплювала Галичину, Буковину і Закарпаття. Територія ЗУНР становила 70 тис. км², населення — 6 млн осіб. Затверджено герб держави — золотий Лев на синьому тлі, та прапор — синьо-жовтий. Національним меншинам на території ЗУНР гарантувалися рівні права з українським населенням.
Межі ЗУНР були встановлені за мапою «Етнографічна карта Австрійської монархії» (1855 р.) Карла Черніга.
Тимчасовий Основний закон ЗУНР був з часом доповнений цілим рядом законів: про організацію війська (13 листопада 1918 р.), тимчасову адміністрацію (15 листопада 1918 р.), тимчасову організацію судівництва (16 листопада і 21 листопада 1918 р.), державну мову (1 січня 1919 р.), шкільництво (13 лютого 1919 р.), громадянство (8 квітня 1919 р.), земельну реформу (14 квітня 1919 р.).
Наслідком активної зовнішньополітичної діяльності ЗУНР стало відкриття посольств в Австрії, Угорщині і Німеччині й дипломатичних представництв у Чехословаччині, Канаді, США, Бразилії, Італії та ін.
До нової Української держави єврейське, німецькомовне та частина польського населення поставились лояльно, інша частина поляків за підтримки Польщі розпочали воєнні дії проти української влади. Одночасно румунські війська перейшли кордони ЗУНР і, попри опір населення, 11 листопада зайняли Чернівці, а згодом й усю Північну Буковину.
21 листопада 1918 р. унаслідок кровопролитних боїв польські війська захопили Львів (біля м. Перемишля не змогли зруйнувати мости і польські війська приїхали на залізничний вокзал у Львові). Уряд ЗУНР переїхав до Тернополя, з 2 січня 1919 р. УНРада і уряд ЗУНР перебували у Станиславові (тепер Івано-Франківськ).
4 січня 1919 р. було сформовано новий уряд на чолі з С. Голубовичем і створено Виділ УНРади (складався з 9 членів) під керівництвом Є. Петрушевича.
1 грудня 1918 р. делегація УНРади і представники Директорії УНР підписали у Фастові попередню угоду про об'єднання ЗУНР і УНР та остаточно схвалену вищим органом держави 3 січня 1919 року.
21 січня 1919 р. представники Всекарпатського конгресу Степан Клочурак і Дмитро Климпуш передали уряду ЗУНР у Станиславові рішення населення краю про приєднання до України закарпатських земель.
22 січня 1919 р. у Києві відбулося урочисте проголошення Акту про Злуку ЗУНР (Галичина, Буковина, Закарпаття) і УНР (Наддніпрянська Україна) в єдину соборну Українську Народну Республіку. Згідно з законом «Про форму влади в Україні», прийнятим Трудовим конгресом України, ЗУНР отримала назву «Західна Область Української Народної Республіки» (ЗО УНР, ЗОУНР). Пізніше (4 грудня 1919 р.), тобто ще до підписання Варшавського договору 1920 року між УНР та Польщею, а надто після неї, цей Акт Злуки було денонсовано владою ЗУНР-ЗО УНР як протест проти неузгодженості дій з боку С. Петлюри і повідомлено про це представника дипмісії УНР у Варшаві та уряд Польщі. Відтоді і, формально, до 1923 р. західноукраїнська держава існувала окремішно.
У січні-травні 1919 р., попри постійну нестачу зброї, боєприпасів і амуніції Українська Галицька армія контролювала ситуацію на українсько-польському фронті і поступово витісняла польську армію з території Галичини.
У середині лютого 1919 р. УГА розпочала Вовчухівську операцію. Але наприкінці лютого 1919 р. успішний наступ української армії був припинений на вимогу Паризької мирної конференції, яка для переговорів з урядом ЗО УНР про умови перемир'я з Польщею вислала місію у складі: голова — генерал Бертелемі (Франція), члени — полковник А. Віярд (Велика Британія), професор Лорд (США) і полковник Стабіле (Італія). Місія поставила вимогу негайного припинення воєнних дій і запропонувала демаркаційну лінію між двома сторонами, на підставі якої 40 % Східної Галичини (Львів і Дрогобицький нафтовий басейн) відходило до Польщі. Уряд ЗУНР цієї пропозиції не прийняв, після чого воєнні дії відновились.
13 травня 1919 р. Найвища Рада країн Антанти зробила нову спробу укласти перемир'я між супротивними сторонами. Цього разу пропозиції міжсоюзницької комісії, яку очолював генерал Луїс Бота, були прийняті українською стороною. Проте умови перемир'я, за якими Дрогобицький басейн залишався за ЗУНР, були відкинуті польським урядом.
У цих умовах 15 травня 1919 р. на український фронт у Галичині та Волині була кинута сформована і озброєна у Франції 80-тисячна польська армія генерала Ю. Галлера, яка (в планах Антанти) призначалась лише для боротьби проти більшовиків.
Наприкінці травня уряд починає переїзд зі Станиславова через Бучач, Чортків до Заліщиків.
На початку червня 1919 року польські війська (в тому числі армія генерала Галлера, організована при сприянні Антанти) захопили майже всю Галичину, за винятком терену між Дністром і нижнім Збручем. 2 червня в монастирі василіян (Бучач) було проведено нараду. У зв'язку з надзвичайно критичним становищем ЗО УНР, коли наступ гнітючих польських військ загрозив існуванню самої галицької держави, 9 червня 1919 р. уряд С. Голубовича склав свої повноваження, а Виділ УНРади передав всю повноту військової та цивільної влади Є. Петрушевичу, який отримав посаду (титул) диктатора ЗО УНР. Для виконання покладених на нього функцій Є. Петрушевич створив при собі тимчасовий виконавчий орган — Раду Уповноважених Диктатора і Військову Канцелярію. Начальним вождем УГА було призначено генерала Олександра Греківа.
7-28 червня 1919 р. УГА під командуванням О. Греківа провела Чортківський наступ, внаслідок якого значна частина Галичини була зачищена від польських військ. Проте нестача зброї і боєприпасів змусила УГА протягом червня-липня 1919 р. відступити на старі позиції.
16-18 липня 1919 р. УГА відступила за р. Збруч. Територію ЗО УНР окупували польські війська. З липня до листопада 1919 р. місцем перебування керівництва ЗО УНР був Кам'янець-Подільський. 12 листопада 1919 в Кам'янці-Подільському відбулась остання спільна нарада урядів ЗУНР та УНР, на якій Е. Петрушевич запропонував усунути С. Петлюру від керівництва як «нефахівця від оперативних справ». Уранці 17 листопада 1919 р. частини армії Польщі зайняли за домовленістю з УНР Кам'янець-Подільський.
1 листопада 1918 р. УНРада ЗУНР розпочала розсилати телеграфні ноти про утворення Української держави. Виявилося це непростою справою, оскільки засоби зв'язку західних держав відмовились вступати в будь-які контакти з урядом «неіснуючої» держави. Допоміг вирішити це питання шведський уряд і його посольства, які передали державам світу ноти президента Е. Петрушевича. 26 листопада 1918 р. було надіслано дипломатичну ноту президенту США Вудро Вілсону. Для протидії польській шовіністичній інформації наприкінці 1918 р. у «Французькому готелі» Відня розмістилася Українська пресова служба, яка невдовзі стала найголовнішим українським інформаційно-пропагандистським осередком у Європі. До червня 1919 р. його утримувало посольство ЗУНР, потім перебувало під опікою віденського посольства УНР (до осені 1920 р.).
Пізно ввечері 16 листопада 1919 р. Є. Петрушевич, полковник В.Вишиваний, група урядовців ЗУНР, сотня стрільців особистої охорони були змушені переїхати через Румунію до Відня, де продовжували активну міжнародну діяльність щодо захисту державних інтересів ЗУНР.
Найвища Рада Антанти 25 червня 1919 р. (за іншими даними 29 червня), побоюючись наступу більшовиків за р. Збруч, погодилась на тимчасову окупацію польськими військами Східної Галичини, залишивши юридичні права над цією територією за союзними державами.
21 листопада 1919 р. під тиском польської сторони було укладено «Договір між союзними державами і Польщею щодо Східної Галичини», за яким Галичина на 25 років входила до складу Польської держави, зберігаючи статус територіальної автономії. Після закінчення цього терміну статус цих земель мав визначатися шляхом самовизначення місцевого населення.
8 грудня 1919 р. Найвища Рада Антанти, визнавши східним кордоном лінію Керзона, юридично затвердила польську окупацію українських земель: Холмщини, Лемківщини, Підляшшя і Надсяння.
1 серпня 1920 у Відні сформовано закордонний (екзильний) уряд Диктатора ЗУНР, головна мета якого — домагатися відновлення незалежності ЗУНР дипломатичними засобами. Є. Петрушевич склав тимчасовий уряд для Східної Галичини: секретар закордонних справ — С. Витвицький, секретар політичної пропаганди — К. Левицький, секретар внутрішніх справ, судівництво — О. Ганінчак, секретар фінансів і торгівлі — В. Сінгалевич. Сформовано дорадчу раду, до якої входило 7 членів Національної Ради.
Упродовж 1920–1923 рр. уряд ЗУНР і президент Евген Петрушевич постійно ставили перед Лігою Націй, Найвищою Радою і Радою Послів держав Антанти питання про ліквідацію польського окупаційного режиму на території республіки і відновлення незалежності ЗУНР. Однак лідери країн Антанти, зацікавлені в існуванні сильної Польської держави як противаги Радянській Росії, не наважувалися прийняти справедливе рішення стосовно цієї проблеми.
11 серпня диктатор ЗУНР Евген Петрушевич додатково включив до складу свого уряду уповноваженого, відомого діяча УНТП Романа Перфецького — як референта краю — для керівництва соціально-політичними процесами у Галичині.
У березні 1921 р. делегація ЗУНР (Кость Левицький, Ернест Брайтер, Осип Назарук, Лука Мишуга) висловила рішучий протест проти укладення Ризького мирного договору 1921 р.
1921 року Рада Ліги Націй прийняла ухвалу про організацію в 1922 р. міжнародної конференції з проблеми міжнародно-правового статусу Галичини.
У квітні-травні 1922 р. питання про долю окупованих Польщею українських земель обговорювалось на Генуезькій конференції.
14 березня 1923 р. на засіданні Ради Послів держав Антанти були визнані фактичні кордони Польщі на Сході з умовою надання автономії для Східної Галичини. Намагаючись змінити рішення Ради Послів, з Раймоном Пуанкаре зустрічався митрополит Андрей Шептицький, але безуспішно.
15 березня 1923 р. екзильний уряд ЗУНР припинив існування. Ця дата вважається кінцевою в новітньому існуванню західноукраїнської державності.
Після приєднання Закарпаття, Буковини до складу ЗУНР входили 40 повітів, очолюваних державними повітовими комісарами. Спочатку їх обирали громади на повітових Національних Радах, потім це право передали Державному Секретаріяту внутрішніх справ. Дорадчим органом при державних повітових комісарах були повітові Українські Національні Ради.
Державні повітові комісари керували фактично всіма цивільними організаціями і справами повіту, окрім війська, суду, залізниць, пошти, телеграфу (ці функції виконували спеціальні повітові та окружні коменданти). Були повіти, де Ради мали вирішальний і контрольний голос; розташовані у прифронтовій смузі взагалі не збирались. Державний секретаріят розробив «Закон про повітові трудові ради», за яким нова адміністрація повітів обиралася загальним голосуванням, комісари ставали їй підконтрольними (не вдалося реалізувати через наступ польських шовіністів).
Територія країни була поділена на 3 військові області з центрами у містах Львові, Станиславові, Тернополі. Вони поділялись на 12 військових округів з центрами у містах: Львові, Перемишлі, Раві-Руській, Самборі, Станиславові, Стрию, Коломиї, Чернівцях, Тернополі, Золочеві, Чорткові, Бережанах.
Забезпечувався державною жандармерією. Команду державної жандармерії з центром у Львові було сформовано у листопаді 1918 року. перший комендант — Лев Індишевський. У лютому 1919 р. його змінив підполковник Олександр Красицький. Команда (згодом — корпус) жандармерії підпорядковувалась безпосередньо Державному Секретаріяту військових справ. Навесні 1919 р. нараховувала 6 булавних старшин, 25 сотенних старшин і хорунжих, 1000 заводових жандармів, 4000 пробних (австрійського та українського вишколу), 3000 міліціонерів. Поряд з українцями служили поляки, німці. Територія країни була поділена на 23 відділи жандармерії: Львів, Перемишль, Ярослав, Сянік, Самбір, Рава-Руська, Городок Ягайлонський, Дрогобич, Тернопіль, Теребовля, Чортків, Бучач, Броди, Золочів, Бережани, Стрий, Долина, Станиславів, Городенка, Коломия, Заставна, Чернівці. Проблемою при формуванні особового складу була недостаня кількість фахових жандармів (діялектне шандар), формовані відділи міліції часто не виконували своєї функції, в міліціонери часто йшли особи, які не хотіли потрапити на фронт.
У Львові, Гусятині, Щирці, Чорткові, Станиславові, Тернополі діяли відділи єврейської міліції.
21 листопада 1918 року Українська Національна Рада видала закон «Про тимчасову організацію судівництва», відповідно до якого судова система новоствореної Республіки складалася з трьох ланок: повітових судів, окружних судів і Вищого суду. Як і на східних землях, у ЗУНР законодавство колишньої метрополії діяло тільки в тому разі, якщо воно не суперечило інтересам Української держави.
Окрім загальних судів передбачалося створення органів військової юстиції, якими мали стати: окружний військовий суд, обласний військовий суд і Найвищий військовий трибунал.
Законодавством ЗУНР встановлено підвищені вимоги до осіб, які мали бажання стати суддями. Зокрема, після закінчення вищого начального закладу вони були повинні пройти дворічне стажування, і лише після цього мали змогу стати суддями у разі успішного складання спеціального екзамену.
Відповідно до Австро-Угорського перепису 1910 року, на території проголошеної Західноукраїнської Народної Республіки мешкало близько 5,4 мільйона осіб. Серед них 3 мільйони 291 тисяча (приблизно 60 %) українців, 1 мільйон 351 тисяча (приблизно 25 %) поляків, 660 тисяч (приблизно 12 %) євреїв. Решту становили німці, угорці, румуни, чехи, словаки, цигани, вірмени та інші. В містах та містечках мешкали переважно поляки та євреї, в сільській же місцевості в абсолютній більшості переважали українці. Такий розподіл місця прожиття виявився в майбутньому проблемним, тому що найбільше місто і адміністративний центр регіону Львів, який заснував король Данило Романович, було в більшості населене на той момент поляками та вважалось важливим центром польської культури. Конфлікт за це місто був неминучим.
13 лютого 1919 року був прийнятий «Закон про основи шкільництва». Згідно з ним:
Спеціяльним законом від 14 лютого 1919 року націоналізовано:
Всього було відкрито 30 українських середніх шкіл. в тому числі 20 гімназій (Бережани, Борщів, Броди, Бучач, Городенка, Долина, Дрогобич, Золочів, Жовква, Коломия, Копичинці, Рогатин, Самбір, Сокаль, Станиславів, Стрий, Тернопіль, Товмач, Чортків, Яворів), 3 реальні школи (Станиславів, Снятин, Тернопіль), 7 учительських чоловічих і жіночих семінарій (Бережани, Заліщики, Коломия, Самбір, Сокаль, Станиславів, Тернопіль). Українізація проходила з труднощами, бракувало дипломованих вчителів (більшість була в лавах УГА), тому працювали старшокурсники університетів. Було закрито немало старших класів.
У Станиславові безперервно працювали німецька та єврейська державні гімназії. Для поляків залишили польські державні гімназії у Станиславові, Тернополі, Коломиї, Дрогобичі, але вони не діяли, бо не вистачало вчителів, які склали службову присягу.
У листопаді 1918 р. діяли школи деревного промислу у Станиславові, Коломиї, кошикарський курс у Коломиї (учням призначено невеликі стипендії). Інші школи, зокрема, машинного слюсарства у Тернополі, рільнича у Городенці, гончарська у Коломиї через пограбування під час війни не діяли. На противагу Львівському університетові у Станиславові було відкрито тимчасові правничі і філософські курси.
21-23 березня 1919 року у Станиславові відбувся з'їзд учителів середніх шкіл.
Функціонували переповнені сирітські притулки у Тернополі, Бродах (28 березня 1919 р. відвідав С. Петлюра, виділив для придбання корови, закупівель 10000 гривень), Підкамені та інших містах.
ЗУНР постала як синтеза національно-визвольних змагань українців Галичини, Буковини, Закарпаття. Основною причиною падіння ЗУНР були надзвичайно складні міжнародні обставини, підтримка повоєнною Європою експансіоністських, загарбницьких дій щодо ЗУНР Польщі, Румунії, ЧСР, а також неорганізованість адміністративних структур, відсутність контролю над деякими районами держави і неорганізованість армії та її постачання.
У таких складних обставах ЗУНР постала як демократична держава, політичний устрій якої — добра модель тогочасної європейської правової держави. ЗУНР стала прикладом можливого українського державного правопорядку, що ґрунтувався на розумному гуманізмі і поступовому затвердженні демократичних засад у суспільстві. На території ЗУНР за весь час існування не було жодного випадку виступів проти цивільного польського населення, єврейських погромів. Приклад ЗУНР наочно продемонстрував переваги австрійської правової школи над російським правовим нігілізмом.


А, а — кирилична літера, перша літера української та всіх кириличних абеток. Є у всіх абетках, створених на слов'яно-кириличній і латинській графічній основі. За формою накреслення — видозмінена літера, що походить із грецької. У сучасній українській мові літері А відповідає голосний звук [a] заднього ряду низького підняття, нелабіалізований, відкритий. «А» буває велике й мале, має рукописну й друковану форми. В староукраїнській графіці у зв'язку з наявністю різних писемних шкіл і типів письма (устав, півустав, скоропис) «А» вживалося в кількох варіантах, що допомагає визначити час і місце написання пам'яток.
У 16 столітті, крім рукописної, з'явилася друкована форма літери.
Кирилична А походить від букви («аз») старослов'янської абетки, де утворена за зразком літери Α («альфа») візантійського унціалу. Назва слов'янської літери походить від («я»), що відповідав . Від назви перших літер слов'янської абетки і утворене й слово «азбука».
У грецькому алфавіті Α, α веде походження від фінікійської літери «алеф», що, найімовірніше, походить від ієрогліфа, який застосовувався в давніх писемностях Близького Сходу та в Єгипті та графічно позначував голову бика, а на письмі означав особливий приголосний. У фінікійському письмі еволюціонує в лінійну форму, яка стала основою для накреслення цієї літери в пізніших абетках.
У глаголиці «аз» мав накреслення , яке могло бути пов'язане з символікою хреста або з формою гебрейської літери алеф.
У кириличній і глаголичній буквеній цифірі А має значення «1».
У сучасній українській мові цією літерою позначають нелабіалізований голосний звук заднього ряду низького підняття у позиції після твердих приголосних (наприклади "мова, "людина), на початку слова у сполучниках, частках і вигуках (але", аж", ага"), на початку слів та після голосних у словах іншомовного походження (абзац", "арка", "вуаль", "піаніно").
Літера а передає фонему /a/, яка в сучасній українській мові може мати різне походження.
У праслов'янській мові "*a", що стояв на початку слова, часто зазнавав йотації, тобто отримував протетичний звук "*j"; аналогічно одержував протезу й початковий "*e", рідше — початковий "*u". У давньоруській мові йотація "*a" і "*e" відбувалася майже в усіх випадках, внаслідок чого в сучасній українській мові практично нема питомо слов'янських слів з початковим [а], за винятком вигуків ("ах") з похідними дієсловами ("ахати"), а також у сполучниках ("але") і частках ("авжеж").
Використовується також при класифікаційних позначеннях і означає «перший»: група «А», ложа «А», пункт «а» розділу 3. При цифровій нумерації вживається як додактова диференціальна ознака, коли ряд предметів має такий самий номер: 4-А клас, будинок 10-А тощо

Сучасна теорія множин, яка лежить в основі математичної науки, базується на системі аксіом, які приймаються без доведення і з яких виводяться усі теореми та твердження теорії множин.
Передумовами до створення такої теорії стало відкриття деяких парадоксів, протиріч в так званій «наївній» теорії множин. Серед таких парадоксів найвідомішими є парадокс Кантора, пов'язаний з проблемою існування «множини всіх множин», або парадокс Рассела, в якому розглядається «множина всіх множин, які не включають самі себе як елемент». Такі протиріччя обумовлені існуванням в «наївній» теорії множин неявного припущення про те, що для будь-якої властивості існує множина, яка складається зі всіх предметів, які мають цю властивість. Цей принцип отримав назву «принципа згортання». 
Аксіоматичні теорії множин вносять деякі корективи в цей принцип або іншим чином знімають існуючі протиріччя.
Найвідомішою з таких систем є система аксіом Цермело-Френкеля (ZF-система), яка накладає певні обмеження на принцип згортання, пропонуючи натомість низку спеціальних аксіом. В цій системі аксіом окремо виділяється аксіома вибору, відношення до якої в математичному співтоваристві є суперечливим. Аксіоматика Цермело-Френкеля з аксіомою вибору називається ZFC-системою. 
ZF-аксіоми були сформульовані в сучасному стані Торальфом Сколемом в 1922 році, і є розвитком системи аксіом Адольфа Френкеля, яка в свою чергу базувалась на системі аксіом, сформульованій Ернестом Цермело.
Існують й альтернативні аксіоматики для побудови теорії множин, серед яких можна виділити аксіоматику Ноймана-Бернайса-Геделя, яка вводить поняття «класу» як множини, яка не може належати іншим множинам, таким чином вирішуючи проблеми «наївної» теорії. Серед інших слід відзначити також аксіоматику Рассела-Вайтгеда та NF-аксіоматику Квайна.
В рамках теорії ZFC можна викласти всі загальноприйняті методи математичних міркувань. Можна навіть сказати, що на сучасному етапі розвитку математики така «узгодженість» з ZFC є з формальної точки зору таким собі універсальним мірилом математичної строгості (хоча, зважаючи на фундаментальний характер цього твердження, така позиція не є одностайною серед математиків). 

Банахів простір — повний нормований векторний простір. Тобто, векторний простір formula_1 над полем дійсних або комплексних чисел з нормою formula_2 такою, що кожна фундаментальна послідовність є збіжною до елементу з formula_1 за метрикою formula_4 Названий на честь Стефана Банаха, центральний об'єкт в функціональному аналізі.
Позначимо через formula_5 одне з полів — formula_6 або formula_7.
Відомі Евклідові простори formula_8, де Евклідова норма вектора formula_9 визначається формулою
Простір усіх неперервних функцій formula_11, визначених на закритому інтервалі formula_12, є Банаховим простором, якщо ми визначимо норму як
Це — норма, оскільки неперервні функції, визначені на закритому інтервалі, є обмеженими. Простір є повним за цією нормою. Одержаний Банахів простір позначається formula_14. Цей приклад можна узагальнити до простору formula_15 усіх неперервних функцій formula_16, де formula_17 — компактний простір, або простору всіх обмежених неперервних функцій formula_16, де formula_19 — будь-який топологічний простір, або до простору formula_20 всіх обмежених функцій formula_16, де formula_19 — будь-яка множина.
В усіх наведених прикладах Банахові простори є замкненими відносно множення функції тому вони є унітарними Банаховими алгебрами.
Якщо formula_23 — дійсне число, ми можемо розглядати простір усіх нескінчених послідовностей formula_24 елементів formula_25 таких, що нескінчені ряди formula_26 є збіжними. Корінь formula_27-го степеня зі значення цього ряду за означенням є formula_27-нормою послідовності. Цей простір разом із означеною нормою є Банаховим простором і позначається formula_29.
Банахів простір formula_30 складається з усіх обмежених послідовностей елементів з formula_25. За норму такої послідовності можна взяти верхню межу абсолютних значень членів послідовності.
Також, якщо "p" ≥ 1 — дійсне, можемо розглядати всі функції "f" : ["a", "b"] → K такі, що |"f"| є інтегровною за Лебеґом. За норму "f" беруть корінь "p"-го степеня з цього інтеграла. Сам по собі цей простір не є Банаховим простором, оскільки є ненульові функції, норма яких дорівнює нулеві. Ми визначаємо співвідношення еквівалентності таким чином: "f" і "g" є еквівалентними тоді й тільки тоді, коли норма різниці "f" — "g" дорівнює нулеві. Тоді множина класів еквівалентності утворює Банахів простір, який позначають L["a", "b"]. Тут суттєво застосовувати інтеграл Лебеґа, а не Рімана, оскільки Риманів інтеграл не дає повного простору. Ці приклади можна узагальнити — див. Простір L
Якщо "X" і "Y" — два Банахові простори, тоді можна утворити їх пряму суму formula_32, що також є Банаховим простором. Цю конструкцію можна узагальнити до прямої суми довільного числа Банахових просторів.
Якщо "M" є закритим лінійним підпростором Банахового простору "X", тоді частка Банахова простору і цього підпростору "X"/"M" також є Банаховим простором.
Якщо "V" та "W" — Банахові простори над одним і тим самим полем K, сукупність усіх неперервних K-лінійних відображень або лінійних операторів "A" : "V" → "W" позначається L("V", "W"). Зверніть увагу на те, що в нескінченновимірних просторах не всі лінійні відображення автоматично є лінійними. L("V", "W") є векторним простором. Якщо взяти за норму ||"A"|| = sup { ||"Ax"|| : "x" ∈ "V", ||"x"|| ≤ 1 }, його можна розглядати як Банахів простір.
Простір L("V") = L("V", "V") парних форм унітарної Банахової алгебри. Операція множення — композиція лінійних відображень.
Якщо "V" є Банаховим простором, і K — є полем (дійсним чи комплексним), тоді саме K є Банаховим простором (якщо брати абсолютну величину за норму), і ми можемо ввести дуальний простір до "V" як "V'" = L("V", K). Це також — Банахів простір. Він може застосовуватися для визначення нової топології на "V" — слабкої топології.
Існує природне відображення "F" з "V" в "V'"
для всіх "x" в "V" та "f" в "V'". Згідно з теоремою Гана-Банаха це відображення є ін'єкцією (відображенням «в»). Якщо воно також є сюр'єкцією (відображенням «на»), тоді Банахів простір "V" називають рефлексивним простором. Рефлексивні простори мають багато важливих геометричних властивостей. Простір є рефлексивним тоді й лише тоді, коли дуальний їх дуальні простори є рефлексивними, а це буває тоді й лише тоді, коли їх одинична куля є ком пактом у слабкій топології.
Наприклад, formula_34 є рефлексивним для formula_35, але formula_36 і formula_37 не є рефлексивними. Дуальний простір до formula_34 є formula_39, де "p" та "q" зв'язані формулою (1/"p") + (1/"q") = 1. Дивіться Простір L.
Якщо норма Банахового простору задовольняє цю тотожність, цей простір також є Гільбертовим із скалярним добутком, заданим поляризаційною тотожністю. Якщо "V" є дійсним Банаховим простором, поляризаційна тотожність така:
тоді як для комплексного Банахового простору "V" поляризаційна тотожність -
для того, щоб побачити, чому паралелограм передбачає, що форма, визначена поляризаційною тотожністю, насправді є повним внутрішнім добутком, алгебраїчно перевіряють, чи є ця форма адитивною, звідки за математичною індукцією випливає, що форма є лінійною над цілими та раціональними числами. Далі, оскільки кожне дійсне число є границею деякої послідовності Коши раціональних чисел, повнота норми поширює лінійність на всю дійсну пряму.
У випадку комплексних чисел можна також перевірити, що білінійна форма є лінійною за "i" в одному з аргументів, та спряжено-лінійною в іншому.
Можна визначити похідну функції "f" : "V" → "W", що відображає один Банахів простір в інший. Інтуїтивно, якщо "x" є елементом "V", похідна від "f" в точці "x" є неперервним лінійним відображенням, що є наближенням "f" в околі точки "x"
Формально "f" зветься "диференційовною" в "x", якщо існує неперервне лінійне відображення "A" : "V" → "W" таке, що
Границя тут береться по всіх послідовностях ненульових елементів в formula_44, що збігаються до 0.
Якщо границя існує, пишемо formula_45 та називаємо це похідною formula_46 в точці formula_47.
Поняття похідної є фактично узагальненням звичайної похідної від функцій R → R, адже лінійні відображення з R в R є просто множенням на дійсні числа.
Якщо "f" є диференційовною в "кожній" точці "x" простору "V", тоді D"f" : "V" → L("V", "W") є іншим відображенням одного Банахового простору в інший (взагалі-то "не" лінійним відображенням!) і, можливо, також є диференційовним, таким чином визначаючи похідні вищих порядків від "f". "n"-ту похідну в точці "x" можна розглядати як полілінійне відображення "V" → "W".
Диференціювання є лінійною операцією в такому сенсі: якщо formula_46 та formula_49 — два відображення "V" → "W", що є диференційовними в точці "x", і "r" та "s" є скалярами з K, тоді "rf" + "sg" є диференційовним в "x", і formula_50.
В цьому контексті також справджується правило ланцюга: якщо "f" : "V" → "W" диференційоване в точці "x" в "V", і "g" : "W" → "X" є диференційовним в "f"("x"), композиція "g" o "f" є диференційовною в "x", і похідна є композицією похідних:
Декілька важливих у функціональному аналізі просторів, наприклад, простір усіх нескінчених багатократно диференційовних функцій R → R або простір всіх розподілів на R є повними, але не нормованими векторними просторами, що відтак не є Банаховими просторами. У просторі Фреше існує повна метрика, тоді як простори LF є повними рівномірними векторними просторами, що виникають як границі просторів Фреше.

Фундаментальна послідовність — в математичному аналізі послідовність, члени якої наближаються як завгодно близько один до одного зі збільшенням порядкових номерів. Фундаментальні послідовності дійсних чисел завжди є збіжними, і тому послідовність можна перевірити на збіжність (так зв. збіжність за Коші) не знаходячи фактичного значення її границі. Поняття фундаментальної послідовності узагальнюється на довільні метричні простори. На відміну від дійсних чисел, воно може не бути еквівалентним до збіжності. Повний метричний простір нагадує дійсні числа у тому, що будь-яка фундаментальна послідовність є збіжна.
formula_7 (так званий критерій Коші). 
Трохи неформально висловлюючись, вимагаємо, що члени послідовності formula_8 із достатньо великими індексами (більшими за formula_9) стають як завгодно близькими один до одного у formula_10 (відстань менша за formula_11). Це наштовхує на думку про існування границі фундаментальної послідовності у formula_10. Але насправді границі може й не бути! А саме,
(Неформально: у formula_10 "немає дірок", множина точок розриву є множина міри 0, М - вимірна за Жорданом.)
Будь-який метричний простір formula_16 можна поповнити, тобто 
розширити його до простору 
приєднавши границі усіх фундаментальних послідовностей з formula_18
1. Будь-яка збіжна послідовність у довільному метричному просторі — фундаментальна. Напр. formula_19 що має границю formula_20 — фундаментальна. 
2. Множина formula_21 дійсних чисел із звичайною відстанню
formula_22 є повним метричним простором. (Це одна із найвизначніших властивостей
дійсних чисел, що може бути навіть використована для їх аксіоматичної характеризації.)
Тому довільна фундаментальна послідовність дійсних чисел має границю в formula_21. Повнота formula_21 дозволяє надати умови для збіжності послідовності (або ряду) дійсних чисел без обчислювання її (його) границі (див. критерій Вейєрштраса). Наприклад, визначимо послідовність за правилом
formula_25
(послідовності схожого типу з'являються у методі Ньютона розв'язання
рівнянь). Тоді неважко довести, що це — фундаментальна послідовність дійсних чисел, тому
вона має певну границю formula_26 
3. Зауважимо, що всі члени щойно побудованої послідовності — раціональні числа, але її границя — ірраціональне число. Справді, formula_27 звідки одержуємо, що formula_28 тому formula_29 Розглянена як послідовність елементів з formula_30 із звичайною відстанню, вона так само є фундаментальною. Оскільки ми винайшли фундаментальну послідовність раціональних чисел, яка не має границі серед раціональних чисел, метричний простір formula_30 не є повним. Одне із класичних означень дійсних чисел — вони є поповнення раціональних чисел, formula_32 (див. вище).
4. Розглянемо метричний простір formula_33 цілих чисел із звичайною відстанню formula_34 Тоді неважко переконатися, що послідовність formula_35 — фундаментальна лише тоді, якщо вона "згодом постійна", тобто всі її члени із достатньо великими індексами дорівнюють певній цілій константі formula_36 Справді, обираючи в означенні фундаментальної послідовності formula_37 знаходимо, що існує таке ціле formula_9, що для всіх індексів formula_39 виконується formula_40 Оскільки всі formula_41 — цілі числа, а відстань між будь-якими відмінними цілими числами принаймні formula_42 маємо formula_43 для всіх formula_44
5. Розглянемо множину formula_45 натуральних чисел як метричний простір із дещо незвичайною відстанню. По-перше, нехай formula_46 дорівнює максимальній кількості останніх цифр (тобто, рахуючи з кінця) у десятковому записі formula_47 та formula_48 що збігаються між собою. Наприклад, formula_49 Інакше кажучи, formula_46 — це число нулів наприкінці десяткового запису formula_51 Визначимо відстань між натуральними числами за формулою formula_52 Можна переконатися, що formula_53 становить собою метричний простір (пор. p-адічні числа). Утворимо послідовність formula_35 таким чином, що formula_55 одержано з formula_56 додаванням попереду його десяткового запису будь-якої цифри, що не дорівнює нулю (наприклад, можна визначити formula_57 що складається з formula_58одиниць). Тоді formula_35 — це фундаментальна послідовність, що не має границі у formula_60 Зокрема, цей метричний простір не є повним.
1. Кожна збіжна послідовність є фундаментальною, і кожна фундаментальна послідовність є обмеженою. 
2. Якщо formula_35 і formula_62 - дві фундаментальні послідовності в просторі раціональних, дійсних чи комплексних чисел, тоді сума formula_63 і добуток formula_64 також є фундаментальними послідовностями.
3. Якщо formula_65 є рівномірно неперервним відображенням метричних просторів і formula_35 є фундаментальною послідовністю в formula_67 тоді formula_68 є фундаментальною послідовністю в formula_69 




Ма́триця — , записаний у вигляді прямокутної таблиці чисел (чи елементів кільця), він допускає операції (додавання, віднімання, множення та множення на скаляр). Зазвичай матриці представляються двовимірними (прямокутними) таблицями. Іноді розглядають багатовимірні матриці або матриці непрямокутної форми. В цій статті вони розглядатися не будуть.
Матриці є корисними для запису даних, що залежать від двох категорій, наприклад: для коефіцієнтів систем лінійних рівнянь та лінійних перетворень.
Матрицею розміру formula_1 ("m"-на-"n",або "mn"-матрицею) називається множина з formula_2 елементів formula_3 , розміщених у вигляді прямокутної таблиці з formula_4 рядків і formula_5 стовпців, а formula_4 і formula_5 — її розмірністю:
де formula_3 – елемент матриці; formula_10 – номер рядка; formula_11 – номер стовпця.
Записують це як "formula_3" чи a[i,j], або, в нотації мови програмування C, codice_1.
Часто пишуть formula_14 для означення матриці "A" розмірності "n" x "m", де кожен елемент матриці "A"[i,j] позначають як "a" для всіх 1 ≤ "i" ≤ "n" та 1 ≤ "j" ≤ "m".
Матриця
formula_15     є матрицею 4×3. Елемент "A"[2,3], або formula_16 дорівнює 7.
Дві матриці formula_17 та formula_18 називаються рівними formula_19, якщо рівні їх відповідні елементи, тобто formula_20.
Якщо дано дві матриці "m"-на-"n" "A" і "B", можемо визначити їх суму "A + B" як матрицю "m"-на-"n", що утворюється додаванням відповідних елементів, тобто, 
("A + B")["i, j"] = "A"["i, j"] + "B"["i, j"]. Наприклад,
Якщо дано матрицю "A" і число "c", можемо означити множення на скаляр "cA" як 
("cA")["i", "j"] = "cA"["i", "j"].
Наприклад,
З цими двома операціями множина M("m", "n", R) усіх матриць "m"-на-"n" з дійсними елементами є дійсним векторним простором розмірності mn.
Множення двох матриць має сенс лише тоді, коли число стовпчиків першої матриці дорівнює числу рядків другої матриці. Якщо "A" — матриця "m"-на-"n" ("m" рядків, "n" стовпчиків), а "B" — матриця "n"-на-"p" ("n" рядків, "p" стовпчиків), їх добуток "AB" є матрицею "m"-на-"p" ("m" рядків, "p" стовпчиків), що розраховується за формулою: 
Наприклад,
Це множення має такі властивості:
"Зауваження": комутативність має місце не завжди: для добутку певних матриць "A" і "B" може бути AB ≠ BA.
Матриці називають "антикомутативними", якщо AB = −BA. Такі матриці є дуже важливими в алгебр Лі та в представленнях алгебр Кліффорда.
Надалі ототожнюватимемо елементи R з множиною рядків або матриць "n"-на-1.
Для кожного лінійного відображення "f" : R -> R існує єдина матриця "A" розмірності "m"-на-"n" така, що "f"("x") = Ax для всіх "x" з R.
Кажемо, що матриця "A" «представляє» лінійне відображення "f".
Тепер, якщо матриця "B" розмірності "k"-на-"m" представляє інше лінійне відображення "g" : R -> R, лінійне відображення "g" o "f" представлене матрицею BA. Це випливає з зазначеної вище властивості асоціативності множення матриць.
Маємо ("A + B") = "A" + "B" і ("AB") = "B" * "A".
У багатьох розділах математики з'являються матриці певної структури. Декілька важливих прикладів:
Якщо взяти кільце "R", можемо розглядати множину M("m","n", "R") усіх матриць "m" на "n" з елементами з "R". Додавання та множення цих матриць може бути означене, як у випадку дійсних чи комплексних матриць. Множина M("n", "R") усіх квадратних матриць "n" на "n" над кільцем "R" сама є кільцем, ізоморфним до кільця ендоморфізмів правого "R"-модуля "R".
Також, якщо елементи беруться з напівкільця "S", додавання та множення матриць можна означити звичайним чином. Множина всіх квадратних матриць "n"×"n" над "S" сама є напівкільцем. Зважте на те, що алгоритми множення матриць, такі як алгоритм Штрассена, взагалі застосовні лише до матриць над кільцями і не працюють для матриць над напівкільцями, що не є кільцями. 
Якщо "R" є комутативним кільцем, тоді M("n", "R") є унітарною асоціативною алгеброю над "R". Також має сенс означити детермінант квадратних матриць, застосовуючи формулу Лейбніца. Матриця має обернену тоді й лише тоді, коли її визначник як елемент "R" має обернений елемент в "R".
Усі твердження цієї статті для дійсних та комплексних матриць справджуються і для матриць над довільним полем. 
Матриці над кільцем поліномів є важливими у вивченні теорії керування.
Вивчати матриці почали досить давно. Латинські квадрати та магічні квадрати були відомі ще в доісторичні часи. 
Китайський текст «» (написаний ще до нашої ери) містить приклади використання матриць для розв'язання системи рівнянь, включаючи поняття визначника, ще задовго до введення визначників японським математиком Такакадзу Секі (1683) та німецьким математиком Лейбніцем (1693). Крамер розвинув цю теорію, ввівши правило Крамера 1750 р. Карл Фрідріх Ґаус та Вільгельм Йордан розробили метод Ґауса — Йордана знаходження оберненої матриці 1800 р. 
Термін «матриця» уперше було запроваджено 1848 р. Дж. Дж. Сильвестром. Кейлі, Гамільтон, Ґрассман, Фробеніус, фон Нойман та інші видатні математики зробили свій внесок у теорію матриць.


Кільце́ — в абстрактній алгебрі це алгебраїчна структура, в якій визначені операції додавання та множення з властивостями, подібними до додавання і множення цілих чисел. Вивченням властивостей кілець присвячена теорія кілець.
Кільце formula_1 — це множина з двома бінарними операціями, що звичайно позначаються "formula_2" та "formula_3" і називаються додаванням та множенням, яка задовільняє наступній системі аксіом:
Деякі автори не вимагають наявності одиниці, і натомість називають кільця з одиницею унітарними кільцями або кільцями з одиницею.
Розглядаються також кільця, у яких не задовільняється асоціативність множення, наприклад, кільця (або алгебри) Лі. У такому разі, кільця, в яких множення асоціативне, називають асоціативними кільцями.
Надалі в цій статті вважатимемо, що наявність мультиплікативної одиниці та асоціативність множення входять до означення кільця.
Кільця, що задовольняють на вимогу комутативності множення formula_9 називають комутативними кільцями. Не всі кільця є комутативними, наприклад, кільце матриць чи кватерніонів.
Символ formula_10 зазвичай не пишуть, використовуючи стандартні правила порядку операцій, тому, наприклад, formula_11 є скороченим записом formula_12. 
Якщо для двох елементів кільця formula_13 та formula_14 виконується рівність formula_15 то кажуть, що formula_14 є оберненим елементом до formula_13 відносно множення. В цьому випадку елемент formula_14 однозначно визначається елементом formula_13 і позначається formula_20 (звичайно, маємо також, що formula_21).
Якщо в кільці немає дільників нуля, відмінних від самого нуля, тобто якщо з formula_22 витікає, що або formula_23, або formula_24, то кажуть про кільце без дільників нуля. Якщо до того ж кільце є комутативним, то його називають цілісним.
formula_34
formula_35
Так само, комутативне кільце утворюють поліноми однієї змінної із раціональними, дійсними, або комплексними коефіцієнтами.
Непорожня підмножина "I" кільця "R" називається правим ідеалом, якщо:
Ліві ідеали визначаються схожим чином, з заміною правих кратних на ліві кратні formula_59. 
Нарешті, двосторонній ідеал — це така підмножина, що вона одночасно є лівим та правим ідеалом. 
Для комутативних кілець усі три поняття збігаються, тож говорять просто про ідеал. 
Приклади ідеалів в комутативних кільцях:
Цей ідеал є найменшим серед ідеалів, які містять елемент formula_13. Його можна також визначити як перетин усіх ідеалів, що містять елемент formula_13
Наприклад, ідеал formula_66 у кільці цілих чисел складається з усіх парних чисел.
Схожим чином можна побудувати ідеал formula_67, породжений кількома елементами formula_68, як сукупність сум вигляду formula_69, де formula_70, або як перетин усіх ідеалів кільця "R", які містять елементи formula_68. У цьому випадку кажуть, що елементи formula_68 складають "базис" цього ідеалу.
Головний ідеал — це ідеал, породжений одним елементом. Нульовий та одиничний ідеали є завжди головними, бо вони породжуються нульовим та одиничним елементами кільця, відповідно.
Поняття ідеалу узагальнює множину кратних деякого числа у кільці цілих чисел. Перетин двох ідеалів відповідає найменшому спільному кратному двох чисел, сума ідеалів (множина всіляких сум їхніх елементів) - найбільшому спільному дільникові.
Евклідове кільце — це цілісне кільце, в якому для кожного елемента formula_73 визначено число formula_74 з такими властивостями:
де або formula_81, або formula_82.
Другий пункт у визначенні евклідового кільця узагальнює "ділення з остачею" в кільцях цілих чисел та многочленів. Для цілих чисел formula_83 (абсолютна величина), для многочленів formula_84 (степінь многочлена). Кільця названі на честь Евкліда, який запропонував алгоритм знаходження найбільшого спільного дільника двох цілих чисел, відомий як алгоритм Евкліда. Цей алгоритм з незначними змінами можна застосувати до будь-яких евклідових кілець, що дозволяє довести наступну теорему.
Теорема. "В евклідовому кільці кожен ідеал є головним."
Цілісне кільце, в якому кожен ідеал є головним, називаеться кільцем головних ідеалів. Таким чином, кожне евклідове кільце є кільцем головних ідеалів.

Абрико́са, (абрикос — так варто називати лише сам плід абрикоси "Prunus armeniaca", також "Armeniaca vulgaris", "абрикос", "жерделя", "мореля") — плодове дерево роду слива.
Слово «абрикоса» походить від (">Aprikose"), яке через й виводять від , «аль-біркук». Варіант «абрикоса» запозичений, ймовірно, через російське посередництво з голландської ("abrikoos").
Слово «жерделя» — турецького походження, від "zerdali", яке вживалось щодо одного з сортів абрикос. Походить від перського "zardali" («золотий плід») — зі "zard" («золото»), пор. праслов. "*zolto".
«Мореля» походить, ймовірно, від нім. "Marille" (австрійський варіант). Подальша етимологія: < ‎(«вірменський плід»).
У дикому стані абрикоса трапляється на Кавказі, у Туркменістані. В Україні вирощують як промислову культуру в південних областях, рідше — в Лісостепу й на Поліссі.
Батьківщина культурної форми — Середня Азія та Китай. Є 8 видів, ростуть переважно в Азії, тривалий час вирощувалися в Вірменії, звідки потрапили в Європу і Америку (звідки латинська назва «Armeniaca»  — «вірменська слива»).
Дикі абрикоси (Абрикоса звичайна, ) — не така вже й ботанічна рідкість. У горах Середньої Азії трапляються невеликі абрикосові ліси. На півдні Приморського краю, на півночі Китаю, в Кореї на сухих кам'янистих схилах ці дерева ростуть групами або поодинці. Абрикоси пристосувалися навіть до сибірських морозів. У Забайкаллі та Монголії кущі абрикос витримують температуру до −50 °C. Плоди диких абрикос дрібніші, вони мають гіркуватий присмак, у м'якоті трапляються грубі волокна.
Абрикосові дерева мають щільну міцну деревину, у центрі — блискучу темно-коричневу, з країв — світлішу, жовту або буру. Молоді пагони червонувато-коричневі, блискучі. Листки чергові, широкі, округлі або яйцеподібні, при основі майже серцеподібні, цілісні, нерівнопилчасті, майже голі, згори темно-зелені, блискучі, знизу — матові.
Квітки двостатеві, поодинокі (рідше — по дві в листкових пазухах), майже сидячі, 5-пелюсткові, білі або рожеві (до 3 см у діаметрі), правильні, з подвійною вільнопелюстковою 5-членною оцвітиною. тичинок багато. Маточка одна з верхньою зав'яззю та одним стовпчиком. Цвіте раніше всіх плодових порід у квітні-травні до розпускання листків і забезпечує медоносних бджіл раннім взятком нектару і пилку. Плоди дозрівають у червні — липні.
Плід — округла або обернено яйцевидна соковито-м'ясиста кістянка (до 3 см у діаметрі), жовтого або червонувато-жовтого кольору з червонуватим рум'янцем та повстистим опушенням. М'якуш кістянки кисло-солодкий, нерідко з гіркуватим присмаком.
Абрикоси дуже швидко ростуть. За сприятливих умов за рік молода рослина сягає півтора метра, доросла рослина заввишки 5-10 м. Абрикоси люблять світло і добре переносять посуху. Дерева живуть до 50 і більше років.
М'якуш плодів містить близько 27 % цукрів (переважно сахароза), понад 2,5 % органічних кислот (яблучна, лимонна, саліцилова, винна), пектини (1 %), бета-каротин (1,6 мг %), аскорбінову кислоту (10 мг%), тіамін, рибофлавін, флавоноїди, калій (305 мг %), залізо, срібло тощо.
У насінні є жирна олія (30—50 %), емульсин, глікозид амигдалін (у дикорослої абрикоси); в камеді є арабіноза (41 %), галактоза (44 %), глюкуронова кислота (16 %), мінеральні та білкові речовини.
Дуже цінна порода з групи кісточкових. Харчова, медоносна та технічна рослина. Використовують плоди, насіння та абрикосову камедь.
Плоди використовуються у свіжому вигляді, для консервування та сушки. Для сушіння використовують плоди середньоазіатських сортів з високим вмістом цукру та сухої речовини. Сушені абрикоси без кісточок називаються курага, з кісточками — урюк. Сушені плоди містять 50-60 % цукру. Ядра кісточок мають солодкий смак, їх уживають як замінник мигдалю. Сушені абрикоси містять калій (K), що стимулює роботу серця та цілого організму.
Ядро (насіння) в цих сортів солодке, тому використовується для харчування як горіхи. З насіння абрикос також роблять олію.
На стовбурах і гілках абрикоси виділяється камедь, з якого виготовляють клей та масляні емульсії.
З деревини виготовляють музичні інструменти, що добре звучать, сувеніри.
Абрикосу використовують і як підщепу для деяких плодових порід.
В Україні у дикому стані не росте, розводять у садах, придорожніх насадженнях, лісосмугах степових, рідше, лісостепових районів. Плодоносить на 3—4-й рік. Урожайність до 100—300 ц/га. Основний сорт "Червонощокий". Цінною підщепою для абрикоси в Україні є жерделя.
Сортова абрикоса поширена в основному на півдні України, але й там вона плодоносить нерегулярно. Часто в дерев узимку підмерзають плодові бруньки, а навесні квіти, бо абрикоса рано цвіте. У поліській та лісостеповій зонах України в основному вирощують дерева абрикоси з насіння, їх називають «жерделі». Жерделі дають, як правило, дрібні плоди, що не відзначаються високими смаковими якостями, але дерева їх менш вимогливі до умов.
Крім Червонощокого, у південних областях України районовані сорти: Нікітінський, Ананасовий цюрупинський, Мелітопольський ранній, Консервний пізній, Арзамі, Угорський найкращий, Ювілейний та ін. Для Полісся та Лісостепу становлять інтерес сорти УНДІС: Ананасовий київський, Київський ароматний, Поліський великоплідний, Шабловський, Колгоспний, Березняківський.
Шкідниками абрикоси є: галиця вічкова, златка чорна, казарка, коренегриз звичайний, короїд зморшкуватий, листокрутка вишнева, міль плодова, плодожерка східна.

Абруццо ("Abruzzo") — гірська область в центральній Італії на узбережжі Адріатичного моря, розподілена на провінції Л'Акуїла (AQ), К'єті (CH), Пескара (PE) і Терамо (TE), площа 10794 км², населення (2012) осіб. Столиця — Л'Акуїла. 
Найбільші річки: Атерно-Пескара (145 км), Вомано (75 км), Тордіно (60 км). Найвищі гори: Корно-Ґранде (2912 м), Амаро (2793 м), Веліно (2487 м). Національний парк Абруццо, Лаціо й Молізе, Національний парк Ґран Сассо й Монті делла Лаґа, Національний парк Маєлла, регіональний природний парк Сіренте-Веліно. Пам'ятки історії й культури: Церква Сан-Бернардіно, Національний Музей Абруццо, Церква Санта Марія ді Коллемаджо (Л'Акуіла). Типова страва — мальтеррата (солодке шоколадне тістечко з мигдалем). Типові вина — Монтепульчано, Треб'яно Б'янко.
Регіон був заселений ще в кам’яну добу. Залишки людських поселень тієї епохи знайдені увздовж долин річок Тронто, Вібрата й Санґро а також в улоговинах Сульмона й Фучіно. Однак більша частина археологічних знахідок відноситься до пізніших часів. Розкопки в зоні Конелле-Ортукк’йо басейну Фучіно принесли численні рештки матеріальної культури бронзової доби, а поблизу Атрі, Лорето, Апрутіно й Капестрано знайдені залишки культури залізної доби.
Між VIII та IV століттями до н.е. регіон заселяли пастухи з саннітських племен. Ці племена носили ймення: марсі, пеліньї, претуці, марручіні, вестіні, екві й мешкали в містечках, оточених мурами. В середині містечка, поза мурами, знаходився великий храм або святилище, де проходили зібрання жителів для прийняття важливих військових або політичних рішень. Археологічні дослідження доводять, що типовий вояк тодішніх часів був озброєний коротким мечем та списом й захищений двома металевими дисковими пластинами: одна на грудях, а друга на спині.
Після тривалого й жорстокого періоду так званих «саннітських війн» римляни в IV — III століттях до н.е. підкорили народи, що мешкали в регіоні. В 304 р. до н.е. територія увійшла до складу Римської держави під назвою «Провінція Валерія». Під час римського панування було збудовано велику кількість театрів, амфітеатрів, терм, храмів. Були також прокладені численні шляхи, що сполучали Абруццо з Римом й іншими частинами Імперії. В I сторіччі н.е. за правління імператора Клавдія в басейні Фучіно було здійснено грандіозний план будівництва осушувальних каналів для розширення площ під посіви. Тут працювало приблизно 30 000 рабів.
Після занепаду Римської Імперії, регіон зазнав жахливого вторгнення варварських народів. Спочатку тут запанували лангобарди, які поділили територію на 7 феодів, так званих «ґастальдаті». Потім прийшли до влади франки, які заснували тут графство, назвали його «Марсія» й володіли ним до XII сторіччя. Саме в ці часи на узбережжя були здійснені жахливі напади сарацинських піратів. Після франків правління перейшло до норманнів, які приєднали регіон, якому був наданий статус «юстіціерат» (намісництво) до Сицилійського Королівства, що займало тоді всю південну Італію.
В XIII сторіччі норманнську дінастію на троні Сицилійського Королівства змінила німецька. Королем став Фрідріх II Гогенштауфен, який розпочав об'єднання території, що була розподілена між потужними феодалами. Він заснував місто Л’Акуіла, як столицю намісництва. Після цього до влади прийшла Анжуйська дінастія, що правила до початку XV сторіччя. Потім були конфлікти між анжуйцями й арагонцями, що привели до іспанського панування. Це був один з найгірших періодів в історії регіону з часів після варварської навали. Іспанці розглядали Абруццо тільки як прикордонну провінцію й не опікувались її розвитком. Л'Акуіла, що була дуже красивим квітучим містом, втратила своє значення й перетворилась на звичайну прикордонну фортецю. На землю прийшло запустіння, в горах панували розбійники. Тільки міста на узбережжі не зазнали занепаду завдяки комерційним відносинам з Венецією та іншими морськими державами.
В XVIII-XIX сторіччях територія Абруццо входила до складу Неаполітанського Королівства під владою Бурбонів. Тоді ж почалось економічне відродження регіону — були збудовані нові шляхи сполучень, держава почала заохочувати підприємництво, а в 1852 р. завдяки ініціативі герцога Алессандро Торлонія набула розвитку меліорація басейну Фучіно. Але в ці ж часи набирав сили рух за об’єднання Італії. В 1821, 1841 й 1848 рр. в регіоні спалахували антибурбонські повстання. Нарешті, в 1860 р. Абруццо стає частиною новоствореного Королівства Італія. Спочатку існувала область «Абруцці й Молізе», яка була в 1963 р. розділена на сучасні області Абруццо та Молізе.
Більша частина території області вкрита горами й пагорбами. Гори вапнякового походження є складовою частиною гірського ланцюга Апеннін. Для них притаманні суворі скелясті верхівки, а схили вкриті густими лісовими хащами. Гори простягнулись трьома хребтами паралельно Адріатичному узбережжю. Перший ланцюг (найдальший від моря) є найнижчим та найменш щільним серед них. До нього входить група гір Сімбруйні, по яких прокладений кордон з областю Лаціо. Найвищими горами цього масиву є Вільйо (2156 м), Ґреко (2283 м), Ла Мета й Петрозо (обидві по 2249 м) та Корнакк’я (2003 м). Другий гірський ланцюг, центральний, здіймається своїми верхівками до більших висот: Веліно (2487 м), Сіренте (2349 м), Дженцана (2176 м). Нарешті, третій, східний, ближчий до моря хребет є найбільш вражаючим. Він простягнувся від гір Монті делла Лаґа на північному кордоні з областями Лаціо й Марке, через масив Ґран Сассо з найвищим піком Апеннін Корно Ґранде (2914 м) до масиву Маєлла з вершиною Амаро (2795 м). Величний масив Ґран Сассо має широке плато, над яким здіймаються сірі й білі скелясті шпилі, гребні та стіни. В цьому ж масиві під горою Корно Ґранде розташований єдиний на Апеннінах льодовик Кальдероне (довжина понад 2 км). Він є решткою прадавніх льодовиків, що вкривали колись всі схили гірського масиву.
Між гірськими ланцюгами Апеннін пролягли численні перевали, вузькі ущелини та ширші долини й улоговини. Широкі улоговини, або басейни, що розташовані на міжгір’ях на висоті кількасот метрів над рівнем моря, завдяки багатим водним ресурсам, мають неабияке сільськогосподарське значення. Найважливішою є улоговина Фучіно, яка колись була широким й неглибоким озером льодовикового походження з болотистими берегами. Меліорація надала можливість вести на цих родючих землях інтенсивне землеробство.
Між Апеннінами та узбережжям Адріатичного моря простягнулись пагорби, що складаються з рихлих глинистих ґрунтів. Дощова вода вимиває на схилах глибокі борозди. Часто трапляються небезпечні зсуви й обвали. Тому ця зона із давнніх часів була мало заселена людьми.
Всі річки належать до басейну Адріатичного моря. Частина з них, такі як Тордіно, Вомано, Фіно досить короткі, народжуються в горах і течуть прямо до Адріатичного моря. Інші ж спочатку несуть свої стрімкі води по долинах проміж гірських хребтів, а потім повертають на схід до моря. Саме в такий спосіб тече найдовша абруційська річка Атерно-Пескара.
Після осушення басейну Фучіно, в області не залишилось великих за розміром озер. Найбільшим в сучасний період є штучне водосховище Кампотосто, що збудовано в басейні стародавнього природнього озера.
Береги Адріатичного моря в Абруццо майже прямолінійні, без заток або бухт. Вузька прибережна смуга складена з осаду й уламків, принесених з гір річками та потоками. Численні пляжі (пісок, галька). Через лінійність берегів в Абруццо відсутні великі порти. Але устя деяких річок штучно розширені в канали, в яких побудовані невелики порти. Найбільший з них в місті Пескара.
Абруццо — це одна з найбільш гористих областей Італії. У внутрішніх районах зими холодні й суворі, а на узбережжі моря — м’які та теплі. Східний гірський ланцюг, що складається з масивів Лаґа, Ґран Сассо й Маєлла, діє як величезна стіна, що перешкоджає рухові з узбережжя на захід теплих і вологих повітряних мас. Контакт теплого й вологого повітря з холодними гірськими вершинами викликає дощі. Однак на березі моря й в улоговинах влітку дощей мало, бувають посухи. Бризи, що дмуть з моря, приносять насолоду прибережним районам. Напроти, із гір в сторону берегів дмуть холодні вітри. Важливий вплив на регіональний клімат має сірокко — гарячий й вологий вітер з північної Африки, що приносить погіршення погоди.
Територію області перетинають три швидкісні автостради:
Автострада А14 проходить увздовж берегів Адріатичного моря, а дві інші з’єднуюють узбережжя із Римом. Особливе значення для економіки краю мало спорудження автостради А24 з грандіозним тунелем завдовжки понад 10 км під масивом Ґран Сассо. Будівництво тунелю зайняло 15 років й було закінчене в 1984 р. В 1988 р. в середині тунелю була відкрита Національна Лабораторія Ґран Сассо Інституту ядерної фізики. В ній працюють більше 300 дослідників з Італії та інших країн. Для експеріментів, що здійснюються в лабораторії, потрібне ізольоване від зовнішніх впливів середовище.
Загальна довжина залізничних ліній 514 км. З них електрифіковано більше ніж 60%. Через територію області увздовж берега Адріатичного моря проходить лінія швидкісних потягів «Євростар» сполученням Болонья (Емілія-Романья) — Барі (Апулія).
Найважливіші станції: Пескара, Сульмона, Авеццано.
Лінії пасажирських сполучень:
Важливі порти на Адріатичному морі: Пескара, Ортона, Васто. Працюють поромні лінії, що з’єднують регіон з Балканськими країнами й островами Треміті. Незначний обсяг комерційних вантажних перевезень.
Один великий аеропорт — Міжнародний Аеропорт Абруццо (Пескара).
Два аеродрома місцевого й туристичного значення з твердим покриттям злітно-посадочної смуги — Л’Акуіла та Челано. Декілька аеродромів з трав'яною смугою.
Вирощування сільськогосподарських рослин сконцентроване в рівнинах, що розташувались проміж гірських хребтів. На родючих землях басейну Фучіно культивують зернові, картоплю, моркву, буряк і тютюн. Крім того, деякі зони спеціалізуються на окремих культурах, наприклад, поблизу міста Л’Акуіла вирощують шафран, а біля містечка Атрі в провінції Терамо — солодковий корінь (лакрицю). В цілому ж землеробство не має великої продуктивності через гористий рельєф й досить посушливий клімат.
В минулі часи Абруццо вважалось землею овець та кіз. У певні сезони щороку чабани переганяли численні кошари на великі відстані до гірських пасовищ. Такі міграції називались «трансуманца» і являли собою захоплююче видовище. Сучасні ж господарники розводять овець та велику рогату худобу переважно на фермах.
Рибальство не грає значної ролі в економіці краю через відсутність великих портів з відповідним оснащенням.
А. є найбільш індустріалізованою областю центральної Італії. Промисловість (в тому числі заводи концернів ENI, Montedison, FIAT) сконцентрована переважно в прибережній зоні завдяки сучасній мережі залізничних та автомобільних сполучень. Багато спеціалізованих малих та середніх фірм виробляють продукти харчування, текстиль та меблі. Декілька заводів металомеханічної галузі працюють в провінціях К’єті та Пескара. В провінції Пескара є також гірничовидобувні та хімічні підприємства. На території області родовища нафти, метану й бокситів.

Абсолютна величина чи модуль — у математиці, величина, значення або число незалежно від знака. Абсолютна величина числа n записується |x| (іноді — Abs(x) ) і визначається як додатній квадратний корінь з x². Наприклад, числа −4 і 4 мають однакову абсолютну величину: |4|=|-4|=4.
Також можливі такі варіанти запису:

Абсорбція — вибіркове поглинання речовини з газового чи рідкого середовища усім об'ємом твердого тіла чи рідини. Наприклад, рідини — твердою речовиною (чорнила — промокальним папером) чи газу — рідиною (аміаку — водою).
Абсорбція — вбирання газів або рідин, а також електромагнітних коливань (світла і звуку) всім об'ємом (на відміну від адсорбції) рідини чи твердого тіла, що є абсорбентом. Абсорбція — один з видів сорбції рідини. Абсорбція — основа технологічних процесів вилучення парів води, вуглеводневих компонентів, сірчаних сполук тощо з потоків природного та синтетичного газів, очищення (знешкодження) газових викидів з метою охорони довкілля. Розрізняють хімічну та фізичну абсорбцію. При хімічній абсорбції компонент, який абсорбується, зв'язується в рідкій фазі у вигляді хімічної сполуки. При фізичній абсорбції, розчинення газу не супроводжується хімічною реакцією; поглинання компонента відбувається доти, поки його парціальний тиск у газовій фазі вищий від рівноважного тиску над розчином. Абсорбція процес вибірковий і оборотний. Величина абсорбції (як наслідок дії), тобто поглинання, вбирання, всмоктування, визначаються розчинністю певного газу в рідкому розчиннику, а швидкість процесу (дії) — різницею концентрацій у газовій суміші і рідині. Якщо концентрація газу в рідині вища, ніж у газовій суміші, то він виділяється із розчину (десорбція). Вилучення речовини з розчину всім об'ємом рідкого адсорбента (екстракція) та із газової суміші розплавами (оклюзія) — процеси аналогічні абсорбції. Часто абсорбція супроводжується утворенням хімічних сполук, (хемосорбція) і поверхневим поглинанням речовини (адсорбція). Абсорбція набрала значного поширення в коксохімічній промисловості для вловлювання сирого бензолу з коксового газу, а також для аналізу газів, у тому числі рудникової атмосфери. Абсорбція використовується в збагаченні корисних копалин для надання збагачуваним мінералам бажаних властивостей або регулювання стану чи властивостей середовища, в якому здійснюється процес збагачення, а також для очищення відпрацьованих газів (повітря) від пилу та шкідливих газових домішок. Для реалізації абсорбції використовують спеціальні пристрої — абсорбери; абсорбційне очищення газів провадиться у скруберах — апаратах зі зрошенням водою, суспензією або спеціальним розчином.
Абсорбція зумовлена ван-дер-ваальсовими, або електростатичними, силами притягання частинок адсорбованої речовини до частинок адсорбенту.
Оборотність процесу фізичної абсорбції створює сприятливі умови для послідовного проведення процесів абсорбції (поглинання речовини абсорбентом) та десорбції (вилучення з абсорбенту поглиненої речовини). Абсорбція широко застосовується в абсорбційній техніці, лежить в основі очищення, розділення газів та рідин тощо.

Абстра́ктний експресіоні́зм — рух в абстрактному мистецтві, що акцентує увагу на процесі живопису, властивостях самого процесу малювання і взаємодії художника, фарби і полотна.
Історія виникнення цього терміну сягає 1910 року, коли Василь Кандинський вперше створив абстрактний твір. Мистецтвознавці відмічають прояви абстрактного експресіонізму у Мондріана, Делоне, Малевича та інших художників початку ХХ століття, але вони більш відомі як представники інших нефігуративних напрямків.
У 20-х роках сформувалася група німецьких представників експресіонізму, які нерідко вдавалися до абстрактних форм: Отто Дікс, Ернст Барлахта інші, доробок яких фашистьска влада Німеччини назвала «дегенеративним» мистецтвом.
У світовому мистецтві центром другої хвилі абстрактного живопису стала Америка 40—50-х. Найчастіше представниками абстрактного експресіонізму називають американських художників, які почали свою творчість у Нью-Йорку на початку 1940-х: це — Аршиль Горкі, Франц Кляйн, Джексон Поллок, Марк Ротко і Агнес Мартін та інші.
Основне протиріччя, яке намагалися вирішити молоді американці своєю творчістю, — це усунути дихотомію (роз'єднання) тіла і духу. Саме вона, на думку покоління, чия молодість припала на роки Другої світової війни, привела до жахливих наслідків, агресії заради деяких ідей (у тоталітарній Німеччині та СРСР). Розчарування в цінностях цивілізації підштовхнули їх до пошуку інших, безконфліктних, форм людського існування. Художники зацікавилися африканською культурою, здобутками індіанських племен та східною традицією Дзен. Офіційне, реалістичне мистецтво, що виславляє воєнну промисловість, у нових художників асоціювалося з брехнею, тоді як найбільш чесним уявлялося площинне, безпредметне зображення. Як заявили Б. Ньюмен, М. Ротко та О. Готтліб 1943 року: «Ми хочемо заново затвердити площину картини. Ми — за плоскі форми, тому що вони руйнують ілюзію і відкривають істину».
Художники цього покоління започаткували культуру спонтанності, живопису дії та автоматичного письма. Протиріччя між тілом і духом вирішувалося через злиття творчого імпульсу з моментом руху самого акту написання картини. Абстрактному експресіонізму були властиві деяка незавершеність, хаотичність і легкість, які культивувалися, починаючи з 1940 року. Поступово в їхній творчості акцент змістився на сам акт творіння, в якому увиразнювалася жестикуляція, робота з матеріалом — наливання фарби, розтирання чи удари по полотну. Так, Д. Полок придумав розстилати полотно на підлозі й бігати по ньому, наприскуючи спеціально придбану для цього рідку фарбу. Такі «танці» художника перетворилися на перформанси, які знімали на кіноплівку. У них важливу роль грав діалог із глядачами-співучасниками, тобто інтерсуб'єктивність, що протиставлялася постулатам приватної власності та індивідуалізму.
Культура спонтанності, що включала бібоп-музику, спонтанну літературу і весь так званий бітнічний спосіб життя, що був передвісником руху хіпі й шестидесятників, не зараховувала себе ні до «високочолих» інтелектуалів з їхнім прагненням до чистої духовності, ні до маси обивателів з їхнім кітчем і приземленим «здоровим глуздом», пропонуючи деякий «третій» шлях розвитку. Теоретик мистецтва Г. Розенберг писав: «Непохитна вірність особистої спонтанності та незалежності сама по собі є квазіполітичною позицією — яку затаврував Ленін і яка проголошена незаконною в тоталітарних країнах, нестерпна для бюрократів, конформістів, людей організації та планування».

Абу́-Сімбе́л () — археологічна ділянка в Нубії, у південному Єгипті, на західному березі Озера Насера. Вона складається з двох скельних храмів Рамзеса II першої половини 12 століття до н. е. Великий храм, присвячений фіванському богу Амону-Ра, має фасад у вигляді пілону, фланкірованого 4 колосами Рамзеса II (висота до 20 м), 2 гіпостиля, святилище з сидячими статуями фараона та богів, двір, молельні; на стінах — розфарбовані рельєфи. Малий храм, присвячений богині Хатхор, оформлений по фасаду 6 колосами Рамзеса II та цариці Нефертарі (висота близько 10 м).
Архітектура ансамблю відрізняється симетрією та монументальністю форм. При будівництві нової Асуанської греблі в 1964-67 роках обидва храми були перенесені на скелю біля старого русла річки.


