Анто́німи ( — «проти»,  — «ім'я») — пари слів, протилежних за значенням. Наприклад: іменники (хоробрість — боягузтво), прикметники (коханий — остогидлий), дієслова (дружити — ворогувати), прислівники (мирно — войовничо). У поетичній та ораторській мові антоніми вживаються як засіб антитези, наприклад: «Той мурує, той руйнує…» (Т. Шевченко).
Антоніми в семантичному полі розташовуються на протилежних полюсах. Коли взяти низку слів на позначення стосунків між людьми (семантичне поле): "любов", "симпатія", "дружба", "приязнь", "пошана", "прихильність", "доброзичливість", "байдужість", "неповага", "недолюблювання", "неприязнь", "зневага", "ворожість", "ненависть", то на протилежних кінцях стоятимуть антоніми "любов" — "ненависть".
Антоніми в мові існують тому, що в самій дійсності та в людських оцінках існують предмети, явища, дії, ознаки з протилежними якісними, кількісними, просторовими й часовими властивостями: "день" і "ніч", "тепло" і "холод", "добро" і "зло", "початок" і "кінець" чогось, "легкі" й "важкі" предмети, "близькі" й "далекі" відстані, "давній" і "майбутній" час тощо. Мова лише називає ці якості.
Антоніми виражаються тією самою частиною мови й позначають однорідні явища, тобто явища одного плану. У мовленні обидва антоніми поєднуються з тими самими словами: і "початок", і "кінець" — дня, тижня, століття, роботи, твору, дороги, подорожі, поневірянь, нитки тощо; і "сонячний", і "хмарний" — день, ранок, вечір, літо, осінь, весна, погода.
Антонімами бувають переважно слова з абстрактним якісним значенням: "веселий" — "сумний", "гарячий" — "холодний", "високий" — "низький", "білий" — "чорний", "повний" — "порожній"; "добро" — "зло", "радість" — "горе", "світло" — "темрява"; "дружити" — "ворогувати", "радіти" — "сумувати", "хвилюватися" — "заспокоюватися"; "добре" — "погано", "легко" — "важко", "корисно" — "шкідливо". Менше антонімів є серед слів із просторовим та часовим значенням: "високий" — "низький", "широкий" — "вузький", "ранній" — "пізній"; "схід" — "захід", "висота" — "глибина", "ранок" — "вечір"; "глибоко" — "мілко", "вдень" — "уночі". Серед дієслів антонімічними найчастіше бувають ті, що або походять від якісних прикметників, або вказують на спрямовану дію: "дорожчати" — "дешевшати", "ширшати" — "вужчати", "віддалятися" — "наближатися", "підніматися" — "спускатися", "давати" — "брати", "вдихати" — "видихати". Антонімічними бувають також прийменники: "від" — "до", "над" — "під", "перед" — "за", "у" — "з".
Багатозначні слова вступають в антонімічні відношення окремими своїми значеннями: "тихий" — "гучний" (голос); "тиха" — "вітряна" (погода); "тихе" — "розбурхане" (море); "тихе" — "неспокійне" (життя) тощо.
Трапляються випадки, коли те саме слово передає два протилежні, антонімічні, значення — таке явище відоме як енантіосемія. Так, слово "сходити" означає і «підніматися», і «спускатися»; "сходження" — і «підняття на гору», і «спуск із гори»; "позичати" — і «давати в борг», і «брати в борг»; "колись" — і «у минулому», і «у майбутньому». Наприклад, «— На які ж ви гори сходили ? — зацікавлено допитувався Воронцов» (О. Гончар). «З гори сходять кілька хлопців» (І. Нечуй-Левицький). «Сидів колись дідок під явором густим» (Л. Глібов). «Скажуть колись люди: коли сей народ пережив і такі часи і не загинув, то він сильний» (Леся Українка).
Слова, не пов'язані з якісною чи кількісною оцінкою явищ, із різними протистояннями, не мають антонімів: "стіл, вікно, літак, думка, слово, мрія, математика, мистецтво, політика, хліборобський, заячий, писати, дивитися". Тому не можна вважати антонімічними й поняття, пов'язані з розрізненням чоловічої та жіночої статі: "батько" — "мати", "брат" — "сестра", "чоловік" — "жінка", "цап" — "коза", "баран" — "вівця". Вони хоч і мисляться попарно, проте не протиставляються, не взаємовиключаються, а лише зіставляються за певною ознакою, як, наприклад, слова "стіл" і "стілець", "солодкий" і "кислий", "іти" і "їхати", що також не є антонімами.
За характером відношень у семантичному полі антоніми бувають двох видів:
За структурою антоніми бувають:
Слова з не- лише тоді антонімічні, коли ця частка творить нове слово з новим значенням: "правда — неправда" (брехня), "друг — недруг" (ворог), "воля — неволя" (рабство). Антоніми з не- виражають меншу міру протиставлення, ніж різнокореневі антоніми: "багатий — небагатий" (убогий), л"егко — нелегко" (важко), "правда — неправда" (брехня). Але такі похідні слова з не-, як гарячий — негарячий, швидко — нешвидко, не є антонімічними. Вони передають не протилежні значення, а значення з різним ступенем вияву якостей.
В антонімічні відношення можуть вступати також фразеологізми: "далеко — під носом, працювати — бити байдики, смеркає — на світ благословляється, темно — хоч голки збирай."
Антоніми бувають загальновживані (постійні) і контекстуальні. Загальновживані антоніми мають протилежне значення й поза контекстом (сум — радість); контекстуальні ж набувають протилежного значення тільки в контексті внаслідок переносного вживання слова. Наприклад, у вислові «Не бійтесь заглядати у словник: це пишний яр, а не сумне провалля» (М. Рильський) завдяки контексту сприймаються як антоніми пари слів "пишний — сумний, яр — провалля.
Використання антонімів робить мову виразнішою, багатшою, контрастнішою, дає змогу загострити увагу на певних явищах, виділити їх. Ось як, наприклад, поет різнобічно виявляє своє ставлення до України, бачення свого місця в її житті:
Антоніми використовуються в прислів'ях, приказках, дотепах: «На чорній землі білий хліб родить», «Порожня бочка гу-чить, а повна — мовчить», «Чужого доброго не гудь, а свого поганого не хвали». На контекстуальних антонімах побудовані деякі іронічні вислови: «Розжалобився, як вовк над поросям — від 'їв ніжки та й плаче», «Добрий баранчик, та по-вовчому виє», «Такий добрий, що в ложці води втопив би», «Така гарна, що як вигляне у вікно, потім собаки на те вікно три дні гавкають». Антоніми входять до складу багатьох фразеологізмів: н"і живий ні мертвий; ні холодно ні жарко; ні туди ні сюди; ні в сих ні в тих; і сміх і гріх; рано чи пізно; наліво і направо; пройти крізь вогонь і воду; змінити гнів на милість; ні богові свічка, ні чортові кочерга."
На антонімії будується такий стилістичний засіб, як оксиморон, коли свідомо поєднують протилежні за змістом поняття, які разом дають нове уявлення: "без надії сподіватися, солодкий біль, небезпечна безпека, дзвінка тиша, живий труп, бідний багач, щасливе горе". Наприклад:

