Bob Herbert Bonte (Amsterdam, 1 augustus 1929 - Amstelveen, 3 september 1988) was een Nederlands topzwemmer.
Bonte vertegenwoordigde Nederland als schoolslagzwemmer eenmaal op de Olympische Spelen: Londen 1948. Bij dat toernooi reikte Bonte, in het dagelijks leven werkzaam als kapper in zijn geboortestad Amsterdam, tot de achtste plaats in de finale van de 200 meter schoolslag. Opzien baarde hij in datzelfde jaar door een wereldrecord te zwemmen op de incourante 400 meter schoolslag. Met die prestatie was hij Nederlands eerste wereldrecordhouder in de zwemsport. Het record hield evenwel nog geen jaar stand. In 1949 schrapte de wereldzwembond Bontes toptijd uit de boeken.

De Lange Wapperbrug was een controversieel, gepland onderdeel van het BAM-tracé voor het sluiten van de Antwerpse ring. Op 22 september 2010 besliste de Vlaamse regering definitief af te zien van de bouw van het viaduct; dit projectonderdeel van het BAM-tracé zou worden vervangen door een tunnel.
De Lange Wapperbrug zou het grootste en duurste deel van de Oosterweelverbinding in Antwerpen worden volgens het BAM-tracé en was genoemd naar de Antwerpse mythologische reus en kwelgeest. Al in 2000 besliste de Staten-Generaal onder leiding van oud-gouverneur Camille Paulus in opdracht van toenmalig minister Steve Stevaert dat een bijkomende Schelde-oeververbinding de fileproblemen op de kleine ring van Antwerpen zal verhelpen. In 2001 werd de kostprijs van de werken geraamd op 0,55 miljard euro. In juni 2005 werd deze raming verhoogd naar 1,345 miljard euro.
De Oosterweelverbinding stelt de bouw voor van een tunnel onder de Schelde (de Oosterweeltunnel) en een brug over het havengebied ten noorden van de stad. Omwille van de stedelijke ontwikkeling van Het Eilandje werd het tracé noordelijk geschoven naar de rand van dit oude havendeel. Voor de uitvoering van de werken stelden vier bouwgroepen zich kandidaat. 
Op 16 juni 2006 keurde de Vlaamse regering het gewestelijk ruimtelijk uitvoeringsplan (GRUP) goed. Dit "GRUP Oosterweelverbinding" omschrijft binnen welke strook enkel een dubbeldeks-tuibrug gerealiseerd mag worden als niet-gelijkgrondse verbinding. Aangezien het plan geen ruimte bood voor alternatieve voorstellen, besloot de firma Bouygues, die een tunnel voorstelde op het tracé, geen prijsofferte in te dienen.
De definitieve ligging van het tracé en de kostprijs werden besproken met het enige bouwconsortium waarmee onderhandeld werd. Dit consortium bestond uit grote bouwondernemingen en metaalconstructiebedrijven als CFE, Besix, Cordeel, Dredging, Van Wellen en Fabricom. Het ontwerp van dit consortium werd in november 2006 gekozen door een kwaliteitskamer onder het voorzitterschap van oud-gouverneur Camille Paulus. De prijsraming voor de volledige Oosterweelverbinding bedroeg 2,5 miljard euro.
De werken aan de Oosterweelverbinding zouden in 2005 van start gaan. In december 2007 werd vastgesteld dat geen verkeersveiligheidsaudit werd uitgevoerd. Als gevolg daarvan wordt het project herwerkt om de verkeersveiligheid te verbeteren. 
De brug en bij uitbreiding het gehele project staan sedert jaren zwaar ter discussie. De Antwerpse stadsbouwmeester René Daniels en Bernardo Secchi, een van de ontwerpers van het Antwerps structuurplan, hebben zich tegen deze plannen verzet, evenals het burgercollectief "stRaten-generaal". Later sloten de linkse politieke partijen en de actiegroep "Ademloos" zich aan bij dit verzet. Zie daarvoor het artikel over de Oosterweelverbinding. Eind maart 2010 sprak de Vlaamse gewestregering zich uit voor een alternatief plan met een tunnel, waardoor de Lange Wapperbrug zou komen te vervallen. Mocht deze optie echter duurder uitvallen dan de brug, dan zou de laatste alsnog gebouwd worden.
Op 22 september 2010 koos de Vlaamse regering voor de tunnelversie in het Oosterweeldossier. "We wilden niet per se de Lange Wapper door het strot van de Antwerpenaar duwen" aldus Kris Peeters op een persconferentie. De meerkost van zowat 350 miljoen euro zou dan wel moeten opgebracht worden door de stad Antwerpen en haar haven.

Jean Reno (Casablanca, 30 juli 1948) is een Frans acteur. Hij won in 2000 een European Film Award. 
Zijn werkelijke naam is don Juan Moreno y Herrera Jimenez of don Juan Moreno y Jederique Jimenez en zijn ouders waren afkomstig uit Andalusië, Spanje. Reno begon zijn carrière als acteur in Franse films, voornamelijk in films van Luc Besson.
Enkele daarvan maakten hem bekend bij het grote publiek, zoals "Le Grand Bleu" (1988) en "Léon" (1994), waarin ook een jonge Natalie Portman een rol speelde.
Hij acteert eveneens in Engelstalige films zoals "French Kiss" (1995) met Meg Ryan, "" (1996), "Ronin" (1998), en "The Da Vinci Code" (2006).
In 2013 speelde hij voor het eerst een vast personage en hoofdrol in een televisieserie: de Franse Engelstalige politiereeks "Jo".

Kwantiseren vindt plaats bij het digitaliseren van analoge signalen. De signaalniveaus worden gekwantiseerd, dat wil zeggen verdeeld in discrete stapjes.
Een analoog signaal dient als bron, bijvoorbeeld:
Het analoog signaal kan alle waarden tussen -"M" en "M" aannemen (we nemen hier dus aan dat er geen oversturing plaatsvindt).
Een kwantisator verdeelt het bereik [-"M,M"] in "L" beslisniveaus. Hoe deze niveaus verdeeld zijn over het bereik, hangt af van het type kwantisator dat gebruikt wordt. Een "uniforme" kwantisator verdeelt het bereik [-"M,M"] in gelijke intervallen, bij een "niet uniforme" kwantisator is deze verdeling anders gekozen (voorbeeld: kleinere intervallen voor kleine getalwaarden en grotere intervallen bij grotere getalwaarden).
Verder wordt er nog onderscheid gemaakt tussen een 'midtread' en een 'midrise' kwantisator. Een midtread kwantisator heeft een beslisniveau op 0 en heeft (mits de verdeling symmetrisch is) een oneven aantal beslisniveaus "L". Een midrise kwantisator heeft geen beslisniveau op 0, en heeft (mits symmetrische verdeling) een even aantal beslisniveaus "L".
Wanneer we spreken over de kansverdeling van het signaal "y", dan bedoelen we daarmee de kans dat een bepaalde getalswaarde van "y" voorkomt. Als "y" een uniforme verdeling bezit, is de kans op elke waarde die "y" kan aannemen even groot. Bij veel soorten signalen is dit niet het geval. In het geval dat "y(t) = M" sin("t"), een sinusvormig signaal, heeft "y" een andere kansverdeling, grote getalswaarden komen namelijk vaker voor dan getalswaarden rond 0 (een veel voorkomende verdeling bij signalen is de normale verdeling).
Bij het kwantiseren treedt een afrondingsfout op; immers elke waarde van "y" die binnen een bepaald beslisniveau ligt, zal worden gerepresenteerd aan de uitgang van de kwantisator als het gekozen interval.
Het verschil tussen het ingangssignaal en het gekwantiseerde signaal wordt de kwantisatieruis genoemd. De verhouding van de vermogens formula_2 van het ingangssignaal en formula_3 van de kwantiseringsruis formula_4 wordt de signaal-ruisverhouding of "Signal to Noise Ratio (SNR)" genoemd. In [dB] is dit:
Wanneer "y" niet de maximale waarden op [-"M,M"] bereikt, oftewel de uitsturing is niet maximaal, dan wordt het vermogen formula_6 kleiner. Het vermogen van de afrondingsfout formula_7 blijft echter gelijk. Dit heeft dus tot gevolg dat de signaal-ruisverhouding kleiner wordt. Om de grootste signaal-ruisverhouding te bereiken, zou de uitsturing dus het maximaal moeten zijn. 
We hebben tot nu toe aangenomen dat er geen oversturing plaatsvindt, dus dat |"y"| ≤ "M". Wanneer "y" wel buiten dit bereik kan liggen, bijvoorbeeld als de kansverdeling van "y" een normale verdeling is, wordt "y" afgerond naar het uiterste beslisniveau. Dit veroorzaakt een grotere afrondingsfout en dus ook een groter vermogen formula_7. De signaal-ruisverhouding zal hierdoor exponentieel dalen.
Het aantal beslisniveaus "L" is van grote invloed op de signaal-ruisverhouding. Bij grotere "L", is de signaal-ruisverhouding beter. Bij een uniforme kwantisator is de verbetering van de signaal-ruisverhouding ongeveer 6 [dB] bij een twee keer zo grote "L" "(voor 8 bits is L=256, voor 9 bits is L=512, de verbetering is dus ongeveer 6 [dB] per extra gebruikte bit)."
Bij de keuze van het type kwantisator moet gekeken worden naar de eigenschappen van y. Voor sommige "kansverdelingen" is de signaal-ruisverhouding te verbeteren door een niet-uniforme kwantisator te gebruiken waarbij de verdeling van de beslisniveaus is afgestemd op deze kansverdeling. Het is echter niet altijd mogelijk om te bepalen wat voor kansverdeling "y" heeft.
Het dynamisch bereik van de kwantisator is de verhouding tussen de maximaal waarneembare waarde van "y" en de kleinst waarneembare waarde van "y" waarbinnen de SNR boven een gespecificeerde waarde blijft. Het is dan mogelijk om de beslisniveaus van een niet uniforme kwantisator zodanig te kiezen dat de signaal-ruisverhouding binnen het gehele dynamische bereik gelijk blijft.
Dit samenvattend is de kwantiseringsruis (SNR) dus afhankelijk van een aantal factoren:
Bij het digitaliseren van een continu signaal, wordt het ingangssignaal "y" op vaste tijdsintervallen gekwantiseerd. De uitleg hierover is te vinden onder het artikel AD-converter.

