De Man van Grauballe is een veenlijk uit de IJzertijd dat in 1952 in een hoogveen in Jutland (Denemarken) is gevonden.
De vindplaats van de Man van Grauballe is vlak bij de plek waar de Man van Tollund werd gevonden, een paar jaar eerder. Sinds de vondst van de Man van Grauballe zijn er in Denemarken tot op heden geen veenlijken meer ontdekt. Evenals de Man van Tollund is de Man van Grauballe zeer goed bewaard gebleven. Hij is zoals veel andere veenlijken op gewelddadige wijze aan zijn eind gekomen. Zijn linkerbeen is gebroken en zijn keel doorgesneden. Hij was bij zijn overlijden tussen de 30 en 40 jaar oud.
De Man van Grauballe is te zien in het Moesgård Museum in Aarhus.

Een extra hoog aangelegd grondlichaam, bedoeld om zettingen (zakkingen) te compenseren of te versnellen wordt overhoogte genoemd.
Wanneer een nieuwe constructie (bijvoorbeeld een wegconstructie) wordt aangelegd, zullen de belastingen op de ondergrond toenemen. Hierdoor zal deze ondergrond, zeker wanneer hier slappe lagen, zoals veen, in voorkomen, zich gaan zetten. Door nu tijdens de aanleg van de constructie hier al rekening mee te houden door een overhoogte aan te brengen, dat wil zeggen, door de constructie extra hoog aan te leggen, zal deze de zetting compenseren.
Er kan gekozen worden om de overhoogte groter te kiezen dan de verwachte zetting. Het proces van zetten zal zich nu versnellen. De extra overhoogte wordt verwijderd wanneer het grootste deel van de zetting zich heeft voltrokken. Het grondlichaam is nu gereed voor de aanleg van de constructie.

Capelsebrug is een openbaarvervoerknooppunt in het oosten van Rotterdam, op de grens met Capelle aan den IJssel, en wordt bediend door de Rotterdamse metrolijnen A, B en C.
Het was het toenmalige eindpunt van de Rotterdamse metrolijn 'Oost-Westlijn' sinds de opening in 1982.
Station Capelsebrug heeft sindsdien verbindingen naar het oosten gekregen. Op 28 mei 1983 werd het eerste deel van het sneltramtracé tussen Capelsebrug en Binnenhof geopend. Een aftakking naar De Tochten werd geopend op 24 april 1984 en verlengd naar Nesselande op 29 augustus 2005. Op 26 mei 1994 werd er een tracé naar Capelle aan den IJssel geopend, met De Terp als eindpunt. Toen werd ook station Capelsebrug uitgebreid. Sindsdien fungeert Capelsebrug als overstapstation.
In december 2009 werden de lijnen hernoemd en sindsdien stoppen metrolijn A, B en C er. Direct na Capelsebrug splitst lijn C richting De Terp zich af van lijn A en B. Deze twee lijnen vervolgen hun weg vanaf Capelsebrug via het sneltramtracé. Direct na het station is er daarom een stroomwisseling, omdat de bovenleiding op het traject naar Binnenhof en Nesselande het overneemt van de derde rail. Als gevolg hiervan gaan de pantografen omhoog na het station.
Het metrostation heeft drie perronsporen, twee in westelijke en één in oostelijke richting. Daarnaast zijn er 2 verbindingssporen naar de ten westen van Capelsebrug gelegen remise 's-Gravenweg.
Capelsebrug is een belangrijk knooppunt voor reizigers van de Krimpenerwaard naar Rotterdam of Capelle aan den IJssel. Alle bussen van en naar Schoonhoven en Gouda, via Krimpen aan den IJssel, hebben als eind-/beginpunt Capelsebrug. De diensten worden uitgevoerd door de RET, Syntus en Arriva.
Bussen die vanaf Capelsebrug vertrekken, zijn:
In de stationshal bevond zich een vestiging van de klantenservice van de RET. Deze werd 1 oktober 2011 gesloten.

De Algemene Ziektekosten Verzekering (AZV) is een basisverzekering (ziektekostenverzekering) die geldt voor iedere inwoner van Aruba. De rol van het Uitvoeringsorgaan AZV is het uitvoeren van de Landsverordening AZV. Dat houdt in dat de ziektekosten (huisarts, specialist, fysiotherapie, tandarts en ziekenhuisopname (eventueel in het buitenland)) vergoed worden voor iedereen die is ingeschreven als inwoner van Aruba. 
De doelen van AZV zijn:
AZV werkt samen met alle bovengenoemde zorgverleners. Er bestaan contracten tussen de AZV en de zorgverleners waarin is vastgelegd wat de vergoedingen zijn voor de verrichtingen die zij bij hun patiënten doen. 
Met de heffing en invordering van de (inkomensafhankelijke) premie zijn de belastingautoriteiten belast.
Het ontwerp Landsverordening Algemene Ziektekostenverzekering werd in 1990 door het toenmalige kabinet-Oduber bij de Staten van Aruba ingediend. Het werd in 1992 door de Staten aanvaard. De AZV moest in de plaats treden van een verscheidenheid aan wettelijke regelingen inzake ziektekosten, zoals: een regeling voor overheidspersoneel, een regeling voor personeel van overheidsbedrijven, een regeling voor overheidsgepensioneerden, regelingen voor werknemers en de zogenaamde PPK-regeling, een regeling voor on- en minvermogenden. In 1996 traden de bepalingen betreffende het Uitvoeringsorgaan AZV in werking. Het zou tot 1 januari 2001 duren voor de Landsverordening geheel in werking trad. In 2000 gaf de toenmalige minister-president Eman leiding aan de stuurgroep die de volledige invoering voorbereidde. Met de inwerkingtreding van de Landsverordening Algemene Ziektekostenverzekering was Aruba het eerste land binnen het Koninkrijk der Nederlanden dat een basisverzekering voor normale ziektekosten voor de gehele bevolking invoerde. Nederland zou in 2006 volgen met de Zorgverzekeringswet, maar in deze wet worden ingezetenen niet automatisch (van rechtswege) verzekerd, maar worden verplicht een zorgverzekering bij een private partij af te sluiten. In 2011 werd in Caribisch Nederland een zorgverzekering ingevoerd die sterke overeenkomsten vertoont met de Arubaanse AZV.

Palma de Mallorca of kortweg Palma of Mallorca is de hoofdplaats van het eiland Majorca en de hoofdstad van de Spaanse autonome eilandengroep de Balearen. In 2016 telde de stad 402.949 inwoners. Het is gelegen aan de zuid-westkust van het eiland aan de Middellandse Zee.
Bekende monumenten in Palma de Mallorca zijn de kathedraal La Seu, die uit de 13de eeuw dateert, een van de paleizen van de Spaanse koninklijke familie (Palacio de la Almudaina) en het fort Castillo de Bellver.
De Baleaarse voetbalclubs Reial Club Deportiu Mallorca en Club Deportivo Atlético Baleares zijn in Palma gevestigd en spelen in de Spaanse nationale competitie in de Tweede divisie A. Acht kilometer oostwaarts ligt de Luchthaven Palma de Mallorca.
In het hart van het winkelgebied van Palma ligt de Plaça Major. Dit is een geschaalde kopie van de Plaza Mayor in Madrid.
Het eiland Mallorca werd in 120 voor Chr. door de Romeinen veroverd, die er de stad Palma stichtten. Tussen 1276 en 1344 was Palma, afwisselend met het Franse Perpignan, de hoofdstad van het koninkrijk Mallorca.
Het verhaal gaat dat koning Jacobus I, op weg naar het heroverde Mallorca, in een hevige storm terechtkwam. Hij beloofde een kerk ter ere van de Maagd Maria te laten bouwen als hij veilig op Mallorca zou aankomen.
De bouw van de kathedraal begon in 1230 op de plek waar ooit de belangrijkste moskee van Palma stond. Na bijna 400 jaar werd de bouw in 1601 afgerond. Door een aardbeving in 1851 werd een groot deel van de westelijke gevel verwoest, maar dit deel is ook weer opnieuw opgebouwd.
De kathedraal is 121 meter lang en 55 meter breed. Hij heeft een roosvenster van 11,5 meter doorsnede, dat een van de grootste ter wereld is. Tussen 1903 en 1914 paste Gaudí het interieur aan. Hij ontwierp onder meer de kroonluchters en de niet voltooide doornenkroon boven het altaar.
Bellver, Catalaans voor "schoonzicht", is een 14e-eeuwse gotische burcht in het zuidwesten van Palma. Het is de enige geheel ronde vesting van Europa. De burcht werd in opdracht van koning Jacobus II gebouwd en door Pere Salvà ontworpen. Hij heeft vier ronde torens, waarvan er één door middel van een brug met het hoofdgebouw is verbonden. Het hoofdgebouw is een donjon en wordt "Torre de l'Homenatge" genoemd.
In de loop der jaren heeft het kasteel verschillende functies gehad. In de 14de eeuw diende het tot verblijf van de koning van Mallorca. In 1717 werd het als gevangenis ingericht en in 1821 als munterij. Tegenwoordig is in het kasteel een museum gevestigd.
Palma de Mallorca heeft een metro-lijn: metro van Palma de Mallorca, en daarnaast een dicht busnet.


Immunogoud is colloïdaal goud, bestaande uit gouddeeltjes in een oplossing waaraan antistoffen zijn bevestigd.
De gouddeeltjes hebben diameters in de grootte van nanometers. Aan deze deeltjes zitten antistoffen. Als het immunogoud wordt gemengd met een stof waartegen de antistoffen specifiek gericht zijn, zal uit die oplossing ook "alleen" die stof aan de granules binden. Op deze manier kan de stof (veelal eiwitten) zeer zuiver uit de oplossing gehaald worden. 
Doordat goud wordt gebruikt als drager van de antistoffen, wordt een hogere zuiverheid bereikt. Goud is immers een inerte stof en hier zullen geen stoffen gemakkelijk aan binden.
Immunogoud wordt onder andere in de elektronenmicroscopie gebruikt. Goud is een zwaar metaal en zal elektronen absorberen die door een preparaat worden 'geschoten'. Hierdoor zullen zwarte puntjes te zien zijn op een elektronenmicroscopische opname. Met behulp van het immunogoud kan men dus eiwitten markeren en lokaliseren in een cel.


Het Paar van Weerdinge zijn twee veenlijken die op 29 juni 1904 door veenarbeider Hilbrand Gringhuis gevonden zijn in het Weerdingerveen bij Weerdinge in Drenthe. De veenlijken bevinden zich nu in het Drents Museum in Assen.
Na de vondst werden de lichamen overgebracht naar het lijkenhuis op de begraafplaats van Nieuw-Weerdinge. Hiertoe werden de lijken opgerold en in een kistje gestopt.
Aanvankelijk ging men ervan uit dat het hier een man en een vrouw betrof, maar recent DNA-onderzoek heeft uitgewezen dat het hier om twee mannen gaat met beiden een andere moeder. Aanvankelijk stond de vondst dan ook wel bekend als "echtpaar van Weerdinge" en in de volksmond ook wel als het "echtpaar Veenstra".
De veenlijken dateren uit de late ijzertijd. De doodsoorzaak van het rechter veenlijk is mogelijk een messteek in de borst. Vrijwel alle botten zijn vergaan. Wel zijn enkele organen bewaard gebleven. Dit komt door de zuren die in het veen aanwezig waren.

Suriname:
België:
Nederland: 
Overige:
Zie Van Loo


