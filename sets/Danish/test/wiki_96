Camping er en udendørs rekreativ aktivitet, hvor man overnatter minimum én nat i bivuak, telt, teltvogn, campingvogn, campinghytte, autocamper eller et mobilhome. Camping som en rekreativ aktivitet blev populær blandt borgerskabet i Europa tidligt i det 20. århundrede. Senere er det blevet en mere folkelig foreteelse, og der er verden rundt dannet en række organisationer til fremme af campinglivet. 
Danske campingpladser hører under sommerhusloven og Campingreglementet der administreres af kommunerne i henhold til vejledningen til campingreglementet. Der forefindes ingen statslige råd for camping.
Campingpladser kan kun godkendes til denne brug, af den kommune hvor pladsen er hjemmehørende.
Lokaliteten kan enten være et naturområde, som f.eks. en skov, eller på en campingplads.
I de fleste lande skal overnatning ske på en campingplads eller et andet godkendt sted. Modsætningen hertil er Sverige, hvor Allemandsretten tillader at man overnatter en enkelt nat.
Allerede 13. december 1926 etableredes "Lejrklubben Danmark af 1926" som siden er blevet til Dansk Camping Union.
En universielt accepteret definition på begrebet "camping" findes ikke. Det er dog almindeligt anerkendt, at camping omfatter en bred vifte af aktiviteter, som foregår udendørs. Overlevelsescampister benytter sig af så lidt udstyr som muligt, mens feriecampister normalt vælger mere konfortable former på registrerede campingpladser. Camping bliver ofte kombineret med cykling, klatring, fiskeri og jagt.
Den rekreationelle campings historie bliver ofte sporet tilbage til Thomas Hiram Holding, der var en rejsende skrædder fra Storbritannien, men det blev egentlig først populariseret i Storbritannien på Themsen. I 1880 deltog store mængde mennesker i tidsfordriv, der var forbundet til den victorianske mani for lystsejlads. Det tidlige campingudstyr var meget tungt, og det var derfor bekvemt at kunne transportere det med båd. Selvom Thomas Hiram Holding ofte betragtes som moderne campings grundlægger i Storbritannien var han ansvarlig for at popularisere en anden type camping i begyndelsen af 1900-tallet. Han havde oplevet den vilde natur i sin barndom, hvor han sammen med sine forældre havde rejst over prærien i USA. Senere påbegyndte han en cykel- og campingtur med nogle venner i Irland. Hans bog om oplevelserne, "Cycle and Camp in Connemara", ledte til dannelsen af den første campinggruppe i 1901, Association of Cycle Campers, der senere blev til Camping and Caravanning Club. Han skrev "The Campers Handbook" i 1908, så han kunne dele sin entusiasme om udendørs fritidsaktiviteter med hele verden.
Det første kommercielle campingsted i verden var muligvis Cunningham’s camp, nær Douglas, som åbnede i 1894. I 1906 åbnede Association of Cycle Campers deres første campingsted i Weybridge. På dette tidspunkt havde organisationen flere hundrede medlemmer. I 1910 blev den fusioneret med National Camping Club. Selvom første verdenskrig var årsag til, at mange af campingaktiviteter blev henlagt, så oplevede organisationen øget interesse efter krigen, da Robert Baden-Powell (grundlægger af spejderbevægelsen) blev præsident for foretagenet.
International Federation of Camping Clubs (Federation Internationale de Camping et de Caravanning) blev grundlagt i 1932 med internationale organisationer fra hele verden. I 1960'erne var camping blevet en udbredt måde at holde ferie på for familier. I dag findes campingpladser overaldt i hele Europa og Nordamerika.
Camping må ikke forveksles med spejdere på spejderlejr, der dyrker det som en fritidsaktivitet. Disse er i modsætning til campinggæster, der ferierer.
Campinghabitten er betegnelsen for en tvangsfri beklædning, f.eks. fritidssæt, som ofte kan ses på campingpladsen. Fastliggere kaldes den type, som ligger fast på samme campingplads en hel sæson (eller flere). Vintercampinggæster bruger campingvognen året rundt.
Adventurecamping er en type camping, som benyttes af personer der deltager i en form for løb (eksempelvis mountainbike) i løbet af dagen, og campere på minimalistisk vis om natten. Det benytter typisk de mest grundlæggende udstyr som et lille primus, sovepose og bivuak.
Arbejdscamping lader campister udføre deres arbejde for at få rabatter på campingpladser, campingfaciliteter og i nogle tilfælde også en form for aflønning. Arbejdskamping er normalt sæsonbetonter, typisk fra maj til oktober, selvom det i områder med varmere vejr som eksempelvis Florida og Arizona kan foregå året rundt. Denne type camping er udbredt blandt pensionerede rejsende, som ofte ejer deres egen autocamper. De tilbyder arbejde på campingpladsen, såsom vedligehold, mod en løn.
Kanocamping minder om vandring, men der kan transporteres mere vægt, og dermed medbringes flere ting. Elektriske motorer eller små gasmotorer kan monteres på nogle kanoer, hvilket gør det muligt at kommer hurtigere frem. Vandtæt udstyr og fiskegrej er almindeligt udstyr.
Overlevelscampister lærer overlevelsesteknikker, der behøves for at overleve i enhver situation i det fri. Disse aktiviteter kan inkluderer at skaffe mad fra naturen, førstehjælp, orientering og opførsel af lejre med grundlæggende værktøj som kniv og økse. Der er udviklet en lang række hjælpemidler, som er nyttige at medbringe, hvis noget slår fejl i en overlevelseslejr. Vigtigt er det at medbringe en lille pakke med nødvendige fornødenheder, især en lille flaske vand, et kogeapperat, forbindingsmaterialer og et varmt tæppe.
Reenactmentcamping inkluderer metoder og udstyr som knytter sig til en bestemt historisk periode. Dette praktiseres både for egen fornøjelses skyld og som instruktion og underholdning af publikum på eksempelvis middelaldermarkeder. Reenactere forsøger at genskabe betingelser og teknologier som var kendetegnende for bl.a. Det Vilde Vesten, den amerikanske borgerkrig eller middelalderen.
Mange campister nyder at socialisere med en mindre gruppe af andre campister. Sådanne grupper kan arrangere begivenheder henover hele året for at lade medlemmer med lignende interesser eller lignende geografiske områder samarbejde og mødes. Dette gør at familier kan danne sammentømrede samfund og børn kan opbygge venskaber på tværs af landet. I Storbritannien findes to stor organisationer inden for dette område; Caravan Club og Camping and Caravanning Club.
Nogle personer, der deltager i denne slags camping, føler at det skaber tættere bånd og bedre nære relationer, da medlemmer bliver mere gensidig afhængige end de eller ville være det moderne samfund. Social camping kan også knytte tættere bånd mellem medlemmer af den samme familie og imellem flere forskellige familier. Det er almindeligt for mange campister at organisere denne type aktivitet sammen med deres venner eller naboer. Social camping kan udover at forene familier også være en mulighed for enlige individer at deltage i en aktivitet med andre personer, der deler samme interesser.
Da denne type camping kan opbygge sociale relationer kan den også bruges som en slags træningslejr eller teambuilding. Mange firmaer tilbyder derofr deres ansatte social camping, fordi det kan hjælpe dem med at komme i kontakt med andre mennesker, der ikke nødvendigvis kender hinanden, men som de har brug for at have et samarbejde med i den ene eller den forbindelse.
I nyere tid har det været muligt for sociale campister at dele deres oplevelser med andre campister via blogge, sociale medier eller andre online platforme. Der findes mange hjemmesider, der er specielt oprettet og indrettet for personer, der søger andre mennesker at campere med, eller for dem som har lyst til dele deres oplevelser med andre. I sidstnævnte tilfælde kan dette inkludere brugbare tips og tricks baseret på deres egne oplevelser. Flere af disse hjemmesider er også designet specielt for nye personer i campingmiljøet, og giver en mulighed for at lære mere om denne aktivitet inden de selv begiver sig ud i den.
Tørcamping kaldes det, når man campere et sted uden eksisterende vandforsyning. Disse steder kaldes "tørlejre". Campisterne skal derfor selv medbringe vand ind og ud af området, hvilket kræver mere forberedelse end det ellers ville. Tørcamping er meget almindeligt i ørkener, og bliver ofte foretrukket som følge af risikoen for oversvømmelser.
Urban camping består af camping i byområder. Protestbevægelsen Occupy Wall Street benyttede urban camping som en del af deres overnatning.
Vandring tilbyder den største oplevelse af vild natur. Specialiseret udstyr tillader at entusiaster både kan nyde lokal naturområder og komme frem til de mest øde steder.
Udviklingen i teknologi og forbrugernes interesse i camping har gjort at der er blevet fremstillet lettere og mere forskellige udstyr til vandring. Forbedringer som køkkengrej af titanium, ultralette svedtransporterende tekstiler og varmstøbte hoftestropper gør det muligt at anskaffe lettere udstyr og forbedrede egenskaber. Da der altid er risiko for ekstremt dårligt vejr og skader i øde områder bliver mobil- og satellittelefoner nogle gange medbragt til brug i nødstilfælde.
Vandring kan involvere at ride på eller medbringe ridedyr så som heste, mulddyr eller lamaer. Den øgede lastekapacitet kommer på bekostning af at vandreruterne skal være bedre for at dyrene kan følge med.
Ultralet rygsækvandring er for entusiaster der forsøger at medbringe så let grej, og eventuelt så få ting, som muligt, i forhold til deres personlige kompetenceniveau, for at få sikrere, lettere og mere ubesværede ture. Ultralet rygsækvandring-entusiaster mener at fundamental viden og ekspertise i overlevelse på naturens præmisser, er en bedre basis for sikkerhed end hvad der derfor regnes for unødvendigt opreklameret sikkerheds- og backup-udstyr.
Med disciplinens hovedfokus på vandring, nedprioriteres lejrlivet, som bygger mere på teknikker til komfort (for eksempel hvordan og hvor der ligges) end materiel komfort.
Nogle dyrker også denne form for at efterlade et mindre aftryk eller minimere skader på naturen og eventuelt et bevidst resursebesparende udstyrsvalg. Denne type vandring kan med udvidet ekspertise anvendes bl.a. til packrafting, bikepacking, klippeklatring og fjeldskiture over store afstande.
Vintercamping er karakteriseret ved at være vandring, der foregår om vintere i koldere klima, og det involverer typisk steder hvor der falder sne, frem for steder med sne hele året (arktiske områder eller bjerge der er høje nok til at have permanent snedække). Denne type camping lægger stor vægt på høj kvalitet og let udstyr, samt erfaring og mod til at gøre det, da man kan risikere at få forfrysninger eller blive fanget i snevejret, eller blive ramt af en lavine.
Udover at medbringe telte eller bivuak-udstyr, kan det være meget vigtigt at kunne opføre en alternativ shelte f.eks. i en snehule eller i en iglo. Svedtransporterende og varmt tøj der er designet til at bære i flere lag, og viden om den korrekte kost er vigtigt ved denne form for camping.
Det udstyr, som bruges til campingaktiviter, afhænger af, hvilket type camping man begiver sig ud i. Typisk vil de som minimum inkludere genstande til madlavning og opbevaring af væske, soveudstyr og en form for ly i form af en campingvogn, telt, bivuak eller lignende. Omfanget og den præcise udforming af udstyret vil være bestemt alt efter, hvad det skal bruges til. En campist, der benytter autocamper eller anden form for motoriseret køretøj, kan medbringe store mængde udstyr i forhold til en person på vandretur. 
Eksempelvis vil udstyr som bruges til overlevelsescamping normal består af små genstande, der vil hjælpe brugeren til at skaffe mad, varme og sikkerhed. Udstyret skal være let, og det bliver begrænset til det absolut nødvendige. Andre typer camping såsom vintercamping involverer eksempelvis specialdesignede telte og tøj, der kan være stærkt og vindtæt nok til at beskytte campistens krop mod vind og kulde.
Overlevelsescamping vil inkludere bestemte genstande, som det bliver anbefalet at campisten medbringe, hvis noget skulle gå galt undervejs, og man bliver nødt til at blive reddet. Et overlevelseskit, der er designet med små enheder der kan passe ned i en lomme eller på anden måde kan bæres på kroppen. Denne type er normalt ubrugelige, hvis de opbevares i en rygsæk, der efterlades i en lejr. De kan indeholde en lille metalbeholder, der kan bruges til at opvarme vand over en bål, en lille smule gaffatape der kan anvendes i mange situationer og et førstehjælpstæppe der er designet til at være ekstremt små i sammenfoldet stand, og de kan reflektere kropsvarme, hvilket kan forhindre underafkøling. Da de er fremstillet af aluminium kan de også bruges til at reflektere lys for at gøre brugere synlig på store afstande. Lysestumper fra stearinlys er anvendelige til at starte et bål, og fylder kun lidt. Forbinding og plaster er normalt obligatorisk. Stort set alle typer campister har brug for stormtændstikker eller en kraftig lighter, der kan bruges i alt slags vejr til at starte et bål.
Det følgende er en liste over udstyr som ofte benyttes til forskellige former for campingaktiviteter:
De fleste af de øvrige genstand som bruges, er nogle som typisk findes derhjemme: tallerkener, gryder og stegepander. Mange vælger dog ikke at benytte disse, men bruger i stedet specialdesignet udstyr til camping. Dette kan være service i plastik, salt- og peberbøsser med et låg, så de kan lukkes helt. Til vandring benytter man normalt udstyr der er ekstra let ognemt at transportere.
I de fleste lande er camping i forbindelse med ferieophold, vandreture og lign. henvist til særlige offentlige eller private pladser. I Sverige giver Allemansretten alle tilladelse til ophold i den fri natur og med respekt for den private ejendomsret at opslå telt eller overnatte i autocamper og campingvogn, hvor der ikke direkte er angivet et forbud mod dette. Princippet har bredt sig til det øvrige Skandinavien, bortset fra Danmark, samt til Skotland, samt i meget begrænset form Schweitz, og de baltiske lande.
I Danmark har kommunerne godkendt omkring 500 campingpladser, og ifølge turistorganisationen VisitDenmark, er standarden blandt de højeste i Europa.. Campingrådet er en forening, som klassificerer campingpladser i Danmark. Foreningen Campingrådet står for den danske del af den dansk/svenske campingpasordning, der blandt andet omfatter en klassificering, baseret på et stjernesystem, som er udviklet af den svenske søsterorganisation Camping Key Europe (CKE). Der samarbejdes muligvis med følgende organisationer men dette står ikke Camping Key Europe (CKE)'s hjemmeside: "NHO Reiseliv i Norge", "SCR i Sverige", " Camping Finland, ANWB i Nederlandene og ADAC i Tyskland.
Fra november 2015 til oktober 2016 blev der foretaget 8.187.091 campingovernatninger i Danmark. Dette var en nedgang på 3,3 % i forhold til samme periode året før. I hele 2015 blev der foretaget omkring 11 millioner overnatninger, hvilket var en nedgang på 1,0 % i forhold til 2014. 34 % af alle danske overnatninger i Danmark blev foretaget ved camping, hvilket var den mest populære overnatningsform, mens dette tal kun var 11 % af de udenlandske turister. Over halvdelen af alle campingovernatninger foregik i Jylland. I 2014 blev der brugt 4,7 milliarder kroner af campingturister i Danmark, hvilket var mindre end både hotelgæster og turister i feriehuse. Danskerne brugte flere penge på camping end andre ferietyper. For øvrig statistik om dette kan henvises til Danmarks Statistik (camp1).
Camping er Sveriges næstmest benyttede beboelsesform for turist og står for cirka en tredjedel af alle ferieovernatninger. perioden juni - august foregår 45,4 procent af alle kommercielle overnatninger på campingpladser. Graden af service på de anerkendte pladser er klassificeret med et nationalt udviklet system, baseret på stjerner, hvor 5 stjerner markerer den højeste standard. Om vinteren er de fleste pladser lukkede, men en del stiller pladser til rådighed for autocampere og fastliggende med årskort.
Sverige har nogle samarbejdende campingpladser organiseret i kæder, hvor Regenbogen (regnbuen), Nordic Camping, Public Camp, First Camp, Family Camp og Grönklitt-gruppen er de mest udbredte.
Flertallet af større pladser i Sverige er medlem af SCR (Svensk Camping) og for at campere på disse kræves der et CKE-kort (Camping Key Europe), hvor SCR Svensk er en af partnerne. De andre er NHO Reiseliv i Norge, Campingrådet i Danmark, Camping Finland, ANWB i Nederlandene og ADAC i Tyskland.
Ifølge data, der er blevet indsamlet af Federation Nationale De L’Hotelleire De Plein Air (FNHPA), så blev der tilbragt omkring 113 millioner nætter på franske campingområder i 2015, hvilket var en forøgelse på 3,3 % iforhold til samme periode i 2014. Tallene består af omkring 77 millioner franske feriegæste, og resten bestod af andre nationaliteter, hvoraf hovedparten kom fra Holland, Tyskland og Storbritannien. Den franske regering håber, at have mere end 100 millioner turister i år 2030. Det mest populære campingområde er Languedoc og Roussillon, hvor der blev tilbragt omkring 19.331.663 nætter på campingpladser i 2015, mens det departement med flest campingpladser er Vendée.
Ifølge data udgivet af Great British Tourism Survey, som er blevet indsamlet af Visit England, blev der foretaget næsten 4,5 millioner camping-ferier (dette tæller både telt og campingvogn mv.) af briterne i den første halvdel af 2015, med et gennemsnit på 3,7 nætters overnatning. Ligesom i USA bliverer camping mere populært, og således var der i 2015 8 % flere campingture end for samme periode i 2014.
En undersøgelse, som blev udført af Campsites.co.uk i 2014, viste at campister planlagde at tage på tre ture eller mere hver år, hvoraf 78 % brugte tre nætter eller mere væk hjemmefra. Juli og august er det absolut mest populære måneder for camping i Storbritannien, og færre end 2 % af de adspurgte svarer at de camperer i vintermånederne.
I Østrig er det kun tilladt at campere på officielle campingpladser og offentligt anviste og overvågede pladser. PÅ gennemrejse er det dog tilladt at parkere en autocamper visse steder uden for de officielle pladser, idet der dog gælder særlige regler i Wien.
Camping er i klar vækst i Østrig, hvor ca. halvdelen af de camperende er udenlandske turister..
Fra 2012 til 2013 tog over 40 millioner amerikanere, hvilket svarer til omtrent 14 % af befolkningen, på en campingferie. Ifølge en undersøgelse udført af Red Rover Camping og baseret på data fra American Camper Report 2014 der blev udgivet af Coleman Company, Inc. og Outdoor Foundation, cså stiger campings popularitet i USA. Fra 2011 til 2012 tog omkring 4,2 millioner flere på campingture.

