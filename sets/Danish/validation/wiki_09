Danmarks Socialdemokratiske Ungdom (DSU) er den danske socialdemokratiske politiske ungdomsorganisation, i egen optik arbejderbevægelsens politiske ungdomsorganisation. DSU er medlem af Dansk Ungdoms Fællesråd (DUF), International Union of Socialist Youth (IUSY), Young European Socialists (ECOSY) (tidligere European Community Organisation of Socialist Youth) og Forbundet Nordens Socialdemokratiske Ungdom (FNSU). DSU er med godt 2.000 medlemmer Danmarks næststørste politiske ungdomsorganisation målt på medlemmer (efter Venstres Ungdom).
DSU støtter Socialdemokratiet i valgkampe og i forbindelse med andre gadeaktiviteter. Samtidig er DSU blevet det forum hvorfra en stor del af fremtidens Socialdemokratiske politikere udklækkes. 
Ved folkeafstemningen om retsforbeholdet den 3. december 2015 anbefalede DSU sammen med moderpartiet Socialdemokraterne et ja.
DSU blev stiftet i 1920 efter splittelsen mellem socialdemokrater og kommunister på baggrund af 1. verdenskrig og den russiske revolution.
I 1919 havde et flertal i den socialdemokratiske ungdomsorganisation, Socialdemokratisk Ungdomsforbund (SUF), brudt med partiet og var 9. november 1919 med til at grundlægge Venstresocialistisk Parti, som i 1920 blev til Danmarks Kommunistiske Parti. En række SUF-afdelinger, som ikke ønskede at bryde med partiet, stiftede i stedet DSU.
I en del år brugtes forkortelsen DsU (med lille s), fordi retstavningen indtil 1945 foreskrev at Danmark og navneordet Ungdom stavedes med stort. Det blev dog også brugt efter 1945 for ikke at støde sammen med Dansk Skak Union.
DSU har i hele sin levetid været rugekasse for mange mennesker, som senere er blevet ledende skikkelser i Socialdemokratiet. Blandt dem statsminister Jens Otto Krag, udenrigsminister Per Hækkerup og forsvarsminister Hans Hækkerup. Blandt den nuværende generation af socialdemokratiske politikere har bl.a. Henrik Sass Larsen, Morten Bødskov og Mette Frederiksen en fortid i DSU. Også Johanne Schmidt Nielsen startede sin politiske karriere i DSU.
DSU er bygget op af en lang række lokalafdelinger, som er de mindste lokale led. Disse afdelinger indgår i distriktsorganisationer, der følger storkredsgrænserne. En ikke-udtømmelig liste kan findes på DSU-afdelinger.
DSU's ledelse består af to dele: Et forretningsudvalg på 13 medlemmer (Fem medlemmer valgt øst for storebælt og fem medlemmer valgt vest for storebælt. De tre resterende pladser er forbeholdt Forbundsformanden, Næstformanden, samt forbundssekretæren.) og en hovedbestyrelse på 42 medlemmer, hvor forretningsudvalget også indgår. Af de 42 er 28 lokale distriktsvalgte repræsentanter.
Samtidig har Frit Forum, beskrevet senere i artiklen, en helt speciel status og har egne aktiviteter. Dog har Frit Forum-afdelingerne status som DSU-afdelinger på lige fod med de "normale" afdelinger.
Ydermere har DSU en række udvalg og grupper. Et aktivitets- og kursusudvalg (forkortet AKU) står for planlægning og afvikling af DSU's kursusweekender, et internationalt udvalg koordinerer DSU's mange partnerskabs- og udviklingsprojekter i primært Asien, Mellemøsten og Nordafrika, og en redaktion tager sig af DSU's medlemsblad "DSU'eren". Derudover findes en række ad hoc-projektgrupper.
Desuden ejer DSU deres egen kursusejendom Gadsbølle skole, som ligger et stykke uden for Vissenbjerg på Fyn. Her afholdes der kursusweekender, samt en masse andre aktiviteter. 
I DSU findes også Frit Forum, der tidligere var en selvstændig socialdemokratisk studenterorganisation. Siden 1973 har Frit Forum formelt været en del af DSU. Samarbejdet med DSU er primært en formalitet, idet Frit Forum og DSU bejler til forskellige medlemssegmenter. Frit Forum retter sig mod universitetsstuderende, der ikke nødvendigvis er under 30 år, hvorimod DSU er en regulær ungdomsafdeling for Socialdemokrater under 30 år. Frit Forum har selvstændig ledelse, det såkaldte studentersekretariat, men afdelingerne i de forskellige universitetsbyer fungerer i reglen autonomt. Mange socialdemokrater har startet deres karriere i Frit Forum; bl.a. Erhard Jakobsen (foreningens stifter), Poul Nyrup Rasmussen, Svend Auken og Mogens Lykketoft.
Formand for DSU har siden april 2016 været Lasse Quvang Rasmussen, der er valgt af DSU's øverste myndighed, kongressen, der afholdes hvert andet år.
Tidligere formænd for DSU:
Forretningsudvalget udgør sammen med DSU's Hovedbestyrelse den øverste myndighed mellem DSU's kongresser, der typisk afholdes i lige årstal i Store Bededagsferien. Seneste kongres blev afholdt 22.-24. april 2016 i Vejen Idrætscenter.
På DSU's kongres i 2008 besluttede man at nedlægge DSU's fem hidtidige regioner og oprette ti nye "distrikter" med grænser efter storkredsene.
Formænd for Distrikt Nordjylland:
Formænd for Distrikt Østjylland:
Formænd for Distrikt Vestjylland:
Formænd for Distrikt Sydjylland:
Formænd for Distrikt Fyn:
Formænd for Distrikt Sjælland:
Formænd for Distrikt Københavns Omegn:
Formænd for Distrikt København:
Formænd for Distrikt Nordsjælland:
Blandt tidligere DSU'ere der efter 2015-valget sidder i den socialdemokratiske folketingsgruppe er:

Dybgang er i skibsterminologi betegnelsen for afstanden fra vandlinjen til underkanten af skibets køl.

