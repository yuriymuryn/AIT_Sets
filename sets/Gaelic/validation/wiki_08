Searmanas ann chun duaiseanna Oscars a bhronnadh. 
Bhuaigh Ben Cleary duais don ghearrscannán beo-aicsin "Stutterer". 
Bhuaigh Brie Larson duais don aisteoir mná is fearr. Bhí ról aici sa scannán Éireannach "Room".
Fuair breis is 700 duine bás agus gortaíodh 800 duine, agus iad ag déanamh an Hajj, oilithreacht Moslamach, i Meice, san Arab Shádach. "Telegraph" Londan
Thug an Pápa Proinsias cuairt ar na Stáit Aontaithe. Thug sé óráid os comhair Chomhdhála SAM i Washington, D.C. ar 24 Meán Fómhair agus dúirt sé Aifreann i Madison Square Garden i gCathair Nua-Eabhrac ar an 25ú lá. "The Washington Post"
Thug an Pápa Proinsias cuairt ar Chúba. Ar 21 Meán Fómhair dúirt sé an tAifreann i Plaza de la Revolución i Havana.
Bhí staid éigeandála fógraithe ag an Ungáir, toisc go raibh os cionn 200,000 teifeach agus imirceach tar éis a mbealach a dhéanamh isteach sa tír i mbliana. 
Thosaigh scannánaíocht don scannán "Star Wars" ar Sceilg Mhichíl ar feadh trí lá don dara huair le breis is bliain.
Thit crann tógála thíos ar an Masjid al-Haram, nó an Mosc Mór, i Meice, san Araib Shádach. Fuair 111 duine bás agus rinneadh damáiste don fhoirgneamh. ABC News
Dúnadh mótarbhealach an Ostair i ndiaidh do líon mór teifeach iarracht a dhéanamh a mbealach a dhéanamh chuig an bpríomhchathair, An Vín. Bhí na teifigh ag trasnú ó theorainn na hUngáire. Nuacht RTÉ
Dúirt an tAire Dlí is Cirt Frances Fitzgerald go gcuirfidh Éire fáilte roimh 4,000 teifeach faoi Chlár Chosanta Teifeach na hÉireann. Nuacht RTÉ 
Bhí ball sinsearach de Shinn Féin, Bobby Storey gafa maidir le fiosrúchán dúnmharaithe Kevin McGuigan Nuacht RTÉ
D’éirigh an bhanríon Eilís II na Ríochta Aontaithe ar an mbanríon is faide i réim I Sasana ar an lá seo. 
Phléasc an grúpa a thugann Stát Ioslamach orthu féin, an teampall atá áirithe i measc na seoid is mó cáil i gcathair ársa Palmyra i Siria. Ba seo an teampall ba thábhachtaí do mhuintir na Siria agus do thurasóirí arao.n Nuacht RTÉ
Bhí 200 duine ar a laghad básaithe anois sa Mheánmhuir agus iad ag iarraidh an fharraige sin a thrasnú Nuacht RTÉ 
Fuarthas leoraí tréigthe, lámh le teorainn na hUngáire, le breis is 70 corp dreoite. 59 fear, ochtar ban agus ceathrar páistí a bhí i gcúl an leoraí, cailín bliain d'aois ina measc Nuacht RTÉ 
Lámhachadh agus dúnmharaíodh Kevin McGuigan, iar-bhall den IRA ag a theach i mBéal Feirste. Athair naonúr clainne, 53 bliain d'aois a bhí ann. Nuacht RTÉ
Ina 11ú tarrtháil ó thosaigh sí ag obair sa Mheánmhuir, phioc an LÉ Niamh1 25 inimircigh ó bhád inséidte a raibh an iomarca daoine ar bord amach ó chósta Libia. Bhí 26 ban agus 7 páistí i measc na ndaoine a tháinig ón Afraic fho-Shahárach, An Nigéir, Gána, Mailí, Tóga agus An Cósta Eabhair ina measc. Dúirt Leifteanant-Cheannasaí Caoimhín Mac Unfraidh ón tSeirbhís Chabhlaigh nár bhain gortú le héinne. Aistríodh 375 daoine eile ón long Iodálach an Mimbelli ina dhiaidh sin.
Gabhadh triúr ón Libia agus beirt ón Ailgéir agus gáinneáil ar dhaoine curtha ina leith. Dhá lá roimhe, bádh 200 imirceach sa Mheánmhuir i ndiaidh dá long iompú bun os cionn. Nuacht RTÉ
Bádh 200 imirceach sa Mheánmhuir i ndiaidh dá long iompú bun os cionn. I bPalermo na Sicile Nuacht RTÉ. Chuaigh an LÉ Niamh i gcabhair le bád iascaireachta. Tuairiscítear go raibh 700 ar bord. Lainseáil an LÉ Niamh dhá bhád inséidte ach sular shroich siad an bád chuaigh sé béal faoi san uisce. Tógadh 367 daoine agus 25 chorp ar bord ón uisce agus tá baol ann gur bádh níos mó ná 185 daoine. Bhí Dignity 1, bád de chuid Médécins Sans Frontières (MSF), agus na longa Iodálacha an Sirio agus an Mimbelli ag cuidiú leis an tarrtháil. Newstalk
=> Éíst le Leifteanant-Cheannasaí Caoimhín Mac Unfraidh ón tSeirbhís Chabhlaigh ag caint faoin tarrtháil ar Newstalk
In Aerfort Bhaile Átha Cliath cuireadh fáilte mhór abhaile roimh na lúthchleasaithe Éireannacha a bhí páirteach sna Cluichí Speisialta Oilimpeacha 2015 i Los Angeles. D'éirigh leis na 88 lúthchleasaí 82 bonn ar fad a thabhairt abhaile leo, 26 bonn óir, 28 bonn airgid agus 28 bonn cré umha. Nuacht RTÉ 
D'fhreastal na sluaite ar chómóradh 100 bliain ó adhlacadh Diarmuid Ó Donnabháin Rossa i Reilig Ghlas Naíon Nuacht RTÉ
Gearradh téarmaí príosúnachta idir 18 mí agus 3 bliana ar thriúr iar-fheidhmeannach le Banc Angla-Éireannach. Nuacht RTÉ 
Rialaigh Eurostat (áisíneacht staitisticí an Aontais Eorpaigh nach féidir an maoiniú stáit atá faighte ag Uisce Éireann a bhaint as clár comhordaithe an státchiste. Nuacht RTÉ
Tháinig cruinniú mullaigh an Aontais Eorpaigh ar shocrú faoin Sásra Cobhsaíochta Eorpach don nGréig atá réidh le cur i bhfeidhm agus a chuimsíonn leasuithe airgeadais agus cúnamh airgeadaíochta.
Tharrtháil an LE Niamh 243 imirceach a bhí ag iarraidh an Mheánmhuir a thrasnú ó chósta na hAfraice. Rinneadh an tarrtháil 80 ciliméadar siar ó thuaidh de phríomhchathair na Libia, Tripilí. Tuairiscítear go raibh 183 fear, 33 bean agus 27 páistí ar bord an bháid adhmaid beag. TheJournal.ie 
Níos déanaí an lá céanna, agus an 243 fós ar bord chuidigh an LÉ Niamh le tarrtháil eile ó bháirse a d´fhág cósta na Libia go luath ar maidin. Tógadh 210 inimircigh ar bord, 35 páistí ina measc. Tógadh na daoine eile ar bord long de chuid Médecins Sans Frontières, an MV Dignity. Níos déanaí fuarthas 14 marbh i mbolg an bháid tar éis do gach duine eile a aistriú ón mbáirse. Creidtear go bhfuair siad bás de bharr aisfisce nó gur brúdh chun bháis iad. Tógadh na daoine a tarrtháladh go calafort Messina, an tSicil.
Irish Times
Tharrtháil an LÉ Niamh 265 daoine, 13 ban agus 8 páistí ina measc ó bháirse adhmaid amach ó chósta Tripilí. Níos déanaí an lá sin ghlac sí le 114 daoine ó MV Dignity, long de chuid Médecins Sans Frontiéres. Bhí 14 de na mná ag iompar agus bean amháin, Grace, i dtinneas clainne. Rugadh a leanbh agus í ar bord agus ghlaoigh sí Destiny uirthí. Tógadh máthair agus leanbh chuig ospidéal sa tSicil agus na daoine eile go Palermo. Irish Times
Tharrtháil an LÉ Niamh 98 duine ó bhád inséigthe 76 muirmhíle amach ó chósta Tripilí 265 daoine ó bhád inséigthe an lá dár gcionn. over-360-migrants-in-mediterranean-1.2290934 Irish Times 
Thosaigh an bád cabhlaigh LÉ Niamh (faoi Leifteanant-Cheannasaí Daniel Wall) ag obair sa Mheánmhuir ó lár an tsamhraidh ag tarrtháil agus ag cuidiú le hinimircigh atá ag teitheadh ó fhoréigean, éagóir nó bochtanas ina dtíortha féin. Is í an dara bád cabhlaigh Éireannach atá ar dhualgais tarrthála sa Mheánmhuir ó mhí na Bealtaine. Chaith an LÉ Eithne sé seachtain amuigh ann roimhe sin agus tuairiscítear gur shábháil sí 3,400 inimircigh i rith na tréimhse sin . Is go Meán Fómhair a bheidh cabhlach na hÉireann ag cabhrú sa Mheánmhuir ach seans go mbeidh síneadh á chur leis sin. Irish Examiner
Bhí páirtí nua polaitíochta ar a dtugtar ' Na Daonlathaigh Shóisialacha' seolta ag na Teachtaí Dála Stephen Donnelly, Catherine Murphy agus Róisín Shortall. Nuacht RTÉ
Bhí réiteach déanta ag An Iaráin le sé cinn de na Cumhachtaí Móra i gcomhráití núicléach tar éis breis is deich mbliana taidhleoireachta. Nuacht RTÉ
Bhí socrú faoi chúnamh airgeadais déanta idir an tAontas Eorpach agus an Ghréig Nuacht RTÉ
Seoladh córas cóid poist, Eircode Nuacht RTÉ
D'fhág an LÉ Niamh cósta na hÉìreann ar 10ú Iúil le criú de 57, beirt oibrithe leighis ina measc. Dúirt urlabhraí de chuid Eagraíocht Idirnáisiúnta na nImirceach Itayi Virri go raibh 2,000 inimircigh báite go dtí seo sa bhliain 2015 agus iad ag iarraidh an Mheánmhuir a thrasnú. De réir eolais ó Aireacht Intíre na hIodaíle bhí smuigléirí daoine, ón Libia den chuid is mó, freagrach as níos mó ná 100,000 inimircigh a sheoladh trasna na farraige chun na hIodáile i mbliana.
Chaith 61.3% de vótálaithe na Gréige a vótaí i gcoinne na mbearta déine a mhol an tAontas Eorpach agus an Banc Ceannais Eorpach don tír.(Reuters)
I Vancouver Cheanada rug foireann na Stát Aontaithe an bua i gCorn Domhan (FIFA) na mBan ar fhoireann na Seapáine, 5-2. (BBC)
Dhúnmharaigh Dylann Roof naonar i séipéal i Charleston i stát Carolina Theas. 
Rinne an grúpa aerlínte IAG go raibh tairiscint de €1.4 míle milliún déanta aige do Aer Lingus. Ghlac an Rialtas Éireannach an tairiscint IAG i dtaca leis an úinéireacht 25% a bhí aige féin in Aer Lingus ar an 26 Bealtaine 2015.
'Ní mór gníomhú láithreach ar son an chomhshaoil' a dúirt an Pápa Proinsias (atá oilte sa cheimic) i litir a scríobh sé chuig na hEaspaig.
Tubaiste i mBerkeley, California: Bhásaigh seisear mic léinn as Éirinn nuair a thug balcóin in árasán uaidh. Bhí seachtar eile gortaithe go dona. 
Leachtaíodh an comhlacht Clerys go tobann agus bhí an siopa i Sráid Uí Chonaill i mBaile Átha Cliath dúnta. Chaill 460 duine a gcuid postanna. Ghlac an comhlacht Natrium seilbh ar fhoirgneamh Clerys.
Ghlac móramh na vótálaithe le pósadh comhghnéis i reifreann i bPoblacht na hÉireann. Ba í Éire an chéad tír ar domhan inar vótáil an pobal féin ar son pósadh aon inscne. (TG4, Reuters)
Tarrtháladh na céadta imirceach ón mBanglaidéis agus imircigh Rohingya i gcúige Aceh in Iarthuaisceart na hIndinéise.
Thug an Prionsa Séarlas na Breataine Bige cuairt ar Éirinn. Chroith Prionsa Séarlas agus ceannaire Shinn Féin Gerry Adams láimh lena chéile ag ócáid in Ollscoil na hÉireann, Gaillimh. Ghabh an Prionsa buíochas as bhfáilte mhór chroíúil a cuireadh roimhe fhéin. An lá dar gcionn, thug an Prionsa cuairt ar an Mullach Mór i gContae Shligigh, áit ar maraíodh a sheanuncail an Tiarna Mountbatten agus triúr eile in ionsaí buamála a rinne an tIRA Sealadach i 1979.
I Waco, Texas, maraíodh 9 agus gortaíodh 18 tar éis de dhíormaí gluaisrothaithe a bheith ag scaoileadh futhu agus tharthu i gcarrchlós teach tábhairne. Bhí 192 duine gafa ag póilíní.
D'imigh an ceoltóir B.B. King ar shlí na fírinne. Áirítear é i measc na seinnteoirí giotár is fearr a mhair riamh. Chuaigh i gcionn ar ghlúin iomlán seinnteoirí.
D'imigh Derek Davis, léitheoir nuachta agus láithreoir clár siamsaíochta in RTÉ, ar shlí na fírinne.
Sheol an Coimisiún Eorpach moltaí le dul i ngleic le géarchéim na n-imirceach, go nglacfadh tíortha uile an Aontais Eorpaigh le céatadán faoi leith imirceach ; i gceist 20,000 imirceach a ligean isteach san Eoraip na hEorpa as seo go ceann dhá bhliain.
Bhuail crith talún Neipeal agus áiteanna lámh leis. Measadh é a bheith ag 7.8 ar an ngáthscála (MMS) i gcomhar critheanna talún. Fuair na mílte bás.()
Phléasc an bolcán Calbuco sa tSile. Bhí iontas ar na saineolaithe mar níor phléasc an bolcán seo le caoga bliain anuas.
Thairg Rialtas na hÉireann cabhair do Rialtas na hIodáile le géarchéim na n-inimirceach tar éis bádh breis is 850 nuair a chuaigh bád béal faoi, 85km amach ó chósta Libia i mí Aibreán 2015. Guardian
Thuairt eitleán le Germanwings sa Fhrainc. Maraíodh 144 paisinéir agus seisear criú a bhí ar an eitleán Airbus A320. Stiúraigh an comhphíolóta, Andreas Lubitz d'aon turas an t-eitleán i dtreo sléibhte na nAlp. B'as an Ghearmáin agus an Spáinn formhór na ndaoine a maraíodh. Bhí an t-eitleáin ag dul ó aerfort Bharcelona agus go Düsseldorf sa nGearmáin.
(RTE Sport, Irish Central)
 (New York Times, The Huffington Post)

