Ciclipéid, ghréasán-bhunaithe, ilteangach, is ea an Vicipéid (i.e. Wikipedia agus na tionscnaimh ata ag gabháil leis) agus tá an méid a bhfuil inti ar fáil saor in aisce do phobal na cruinne. Tá sí scríofa ag an bpobal don phobal agus tá duine ar bith in ann í a athrú ach teacht a bheith aige ar an Idirlíon. Is iomaí Vicipéid atá ann agus Vicipéid an Bhéarla, Vicipéid na Fraincise agus Vicipéid na Gaeilge ina measc. 
Scríobhadh an chéad alt sa leagan Gaeilge i mí Eanáir 2004 agus faoi láthair tá alt ann.
Comhfhocal a tháinig ón bhfocal Havaíoch "wiki" ("scioptha") agus ón bhfocal Béarla "encyclopedia" is ea "Wikipedia", agus tháinig sé ar an bhfód sa bhliain 2000 mar chomhthogra den chiclipéid phroifisiúnta Nupedia. Tá an togra ar fad faoi stiúir an Wikimedia Foundation, eagraíocht a oibríonn gan bhrabach agus atá i dtaobh le síntiúis.
Leathnaigh clú agus cáil na Vicipéide mar thionscnamh domhanda go sciobtha. Tá roinnt tograí eile (Wikibooks, Vicífhoclóir, srl.) ag siúl leis an Vicipéid agus iad ag dul chun cinn in éineacht leis an Vicipéid féin.
Moltar go láidir d'eagarthóirí cloí le dearcadh neodrach sa tslí is go ndéantar achoimriú neamhchlaonta de thuairimí éagsúla ar an ábhar.
Is minic a luaitear an Vicipéid sna meáin agus sa saol acadúil. Mar sin féin, bíonn conspóidí ar siúl faoin Vicipéid mar shaothar tagartha.. Tá moladh agus cáineadh faighte aici maidir leis an tslí a ndáiltear agus a n-eagraítear í, leis an méid topaicí atá aici agus lena cuid ilteangachais. Tá sí an-oscailte agus is féidir loitiméireacht a dhéanamh uirthi, gan trácht ar í a dhul i mbaol an mhíchruinnis agus na neamh-chomhsheasmhachta, cé go mbíonn na riarthóirí san airdeall ar a leithéidí. 
Locht mór eile a chuirtear ina leith is ea an easpa ban atá uirthi mar riarthóirí agus mar scríbhneoirí. Fágann sé seo a rian ar an gcaoi a gcaitear le mná mar ábhar eolais. Is beag aird a thugtar orthu, mar shampla, i gcúrsaí eolaíochta agus teicneolaíochta. Tá sé áitithe mura bhfuil beathaisnéis fhónta mná ar an Vicipéid go síltear nach cuid suntais í, rud is cúis le himeallú féinchothaithe. 
Tá an Wikipedia Foundation buartha faoi seo agus tá tréaniarracht á déanamh ar mhná a mhealladh isteach, cé gur beag rath atá ar an obair go dtí seo.
D'ainneoin na lochtanna úd, tugann solúbthacht agus oscailteacht féin na Vicipéide deis do scríbhneoirí an tionscnamh a fheabhsú mar fhoinse thagartha.


Cad a dhéanann tú más mian leat alt iontach a scríobh do Vicipéid na Gaeilge? Seo cúpla seift is féidir leat a úsáid:

Is éard atá i riarthóir ná a bhfuil "cearta oibreora córais" aige/aici. Is é polasaí reatha na Vicipéide ná go dtugtar na cearta seo amach go fairsing chuig aon duine atá ina chuiditheoir Vicipéide ar feadh tamaill agus atá go ginearálta ina bhall iontaofa den chomhphobal.
"This should be no big deal," mar a dúirt .
Níl aon "údarás" speisialta ag oibreoir córais, agus tá siad cothrom le gach duine eile maidir le freagrachtaí agus cumhachtaí. B'fhéidir gur téarmaí mí-oiriúnacha iad "oibreoir córais" agus "riarthóir" - níl iontu ach úsáideoirí Vicipéide ar ar bronnadh teorainn úsáide agus slándála, de bharr gur meastar iad a bheith iontaofa agus oiriúnach agus nach mbainfeadh siad mí-úsáid astu. Ní ceart go mbeidh aon chumhacht ag na hoibreoirí córais ar úsáideoirí eile, ach amhain na socruithe a dhéanann na Vicipéideoirí go léir a chur i bhfeidhm .
Tá teorainneacha le cúpla tréith thábhachtach sna vicí-bogearraí. Bíonn rochtain ag oibreoirí córais ar na tréithe teoranta seo a leanas:
Má tá rochtain oibreora córais ag teastáil uait, cur d'ainm ar de réir na treoirlínte atá le fáil ann, agus vótálfaidh na Vicipéideoirí eile le go gceapfaí tú i do riarthóir nó a mhalairt. Moltar duit scríobh sa Vicipéid ar feadh tamaill roimh rochtain riarthóra a iarraidh. Cuimhnigh go bhfuil na rialacha saghas difriúl i ngach Vicipéid.
"Bí cúramach!" Má thugtar rochtain duit, iarrtar ort bheith an-chúramach maidir leis na cumhachtaí sin, go háirithe maidir le scriosadh agus díscriosadh na leathanach agus na n-íomhánna (agus a gcuid staire), agus maidir le seolta IP a chosc. Is féidir leat foghlaim faoi chumhachtaí riarthóra ag an . Moltar duit focal faire láidir a chur ar do chuntas úsáideora: léigh an .
Chomh maith le riarthóirí, tá saghsanna eile d'úsáideoirí ann ar na tionscadail Wikimedia. Tá siad go leor sa liosta seo, in ord cumhachta.
I mbeagán focal, is féidir leo ailt a athrú agus cabhrú le cothabháil na Vicipéide, agus is féidir leo formhór acmhainní na mbogearraí a chur i bhfeidhm.
Tá na cumhachtaí céanna ag na húsáideoirí seo mar atá ag na húsáideoirí gan ainmneacha, ach is féidir leo comhaid a uaslódáil, leathanaigh a athainmniú chomh maith agus teachtaireachtaí ríomhphoist a fháil ó úsáideoirí eile gan a ríomhsheoladh a thaispeáint dóibh. Féach ar chun lógail isteach a dhéanamh.
Tugtar "Oibreoirí córais" orthu chomh maith. Féach thuas.
Is féidir le " riarthóir a dhéanamh de úsáideoirí eile (ach ní féidir leo an stádas sin a bhaint díobh). Is féidir le maorlathach amháin maorlathach eile a dhéanamh sa tionscadal céanna. Is féidir leo an stádas róbó a thabhairt do nó a bhaint de úsáideoir eile.
Is féidir le " an stádas rochtana a athrú do úsáideoir ar bith ar tionscadal Wikimedia ar bith, an riarthóireacht san áireamh. Is féidir leat aire a iarraidh ó maor ag . De ghnáth, ní dhéanann siad an saghas oibre ba féidir le maorlathaigh áitiúla a dhéanamh.
An céim is airde rochtana teicniúla (i ndáiríre tá cúpla fo-leibhéil ann, ach ní féidir le húsáideoirí aon difríocht ceart a dhéanamh eatarthu) aga sa "forbróir". Is féidir leo athruithe díreacha a dhéanamh ar bogearraí agus bunachar sonraí na Vicipéide. Ar an iomlán, ní dhéanann siad obair riarthóireachta ach amháin chun athruithe a chur i leith do dhaoine agus seiceáil ar mí-úsáid an chórais (mar shampla, má mheastar go bhfuil duine éigin ag baint úsáid as cuntais úsáideora éagsúla chun calaois a dhéanamh). Is féidir teangmháil a dhéanamh leo ag . Féach ar le tuilleadh eolais.
Is féidir an riarthóireacht a bhaint de dhuine má bhaineann sé nó sí mí-úsáid as a chuid cumhachtaí. Faoi láthair, ní féidir le h-aon duine ach an saghas sin scéil a shocrú. De réir a chomhairle féin, is féidir píonóis níos lú a chur ar riarthóirí a chruthaíonn fadhbanna. Is féidir le maoir an stádas riarthóra a bhaint de dhuine.
Má mheasann tú go rinne riarthóir drochghníomh id' éadan nó in éadan úsáideora eile, ba cheart duit é sin a phlé go díreach leis an riarthóir freagrach. Munar féidir libh an scéal a réiteach, is féidir leat dul níos faide de réir .

Scoil lasmuigh de Ghaeltacht na hÉireann nó na hAlban ina n-úsáidtear Gaeilge mar mheán teagaisc í Gaelscoil, agus i bhformhór na gcásanna bíonn páistí den dá inscne ag freastal uirthi. Ós rud é gurb í an Ghaeilge an phríomhtheanga, foghlaimíonn na daltaí go mear agus go líofa í agus bíonn siad dátheangach laistigh de chúpla bliain. Anuas air sin, léiríonn suirbhéanna éagsúla go mbíonn caighdeán oideachais níos fearr ag daltaí na scoileanna seo ná mar a bhíonn ag formhór na scoileanna in Éirinn. Aithníonn teangeolaithe go bhfuil an dátheangachas ina bhuntáiste do dhaltaí, agus go gcabhraíonn sé le páistí a bheith níos fearr ag foghlaim teangacha.
Bunscoileanna is mó atá ag múineadh trí Ghaeilge ach tá fás ag teacht de réir a chéile ar líon na meánscoileanna. Bhí sé le maíomh sa bhliain 2005 go raibh gaelscolaíocht ar fáil i ngach aon chontae sa tír, nuair a bunaíodh an chéad ghaelscoil i gContae Liatroma, an t-aon chontae a raibh sí in easnamh air go dtí sin. Ba é Pádraig Mac Piarais a chuir tús leis an scolaíocht dhátheangach i gColáiste Éinne ag tús an fichiú haois, agus bhí scoileanna lán-Ghaeilge ag feidhmiú ar fud Shaorstát Éireann agus na Poblachta ó shin i leith. Tháinig meath orthu tar éis gur athraigh an comhrialtas a bhí i gcumhacht ó 1973-77 na riachtanais teanga d'fhostaíocht stáit ach cuireadh tús le heagraíocht dheonach nua, Gaelscoileanna Teo., chun scoileanna nua a bhunú agus tacaíocht a thabhairt dóibh. In ainneoin go leor deacrachtaí, bunaíodh a lán scoileanna nua ar fud na hÉireann. Má chuirtear gaelscolaíocht Thuaisceart Éireann san áireamh, tá 171 bunscoil agus 7 aonaid bunscoil agus 31 meánscoil agus 17 aonaid dara-leibhéal lán-Ghaelach ag feidhmiú taobh amuigh den Ghaeltacht ag deireadh 2016, le breis is 50,000 dalta. Tá breis is 13,000 dalta ag fáil oideachas trí mheán na Gaeilge ag an mbun agus dara-leibhéil sa Ghaeltacht freisin. 
Scoileanna lasmuigh den Ghaeltacht ina bhfuil an Ghaeilge mar phríomhtheanga teagaisc, iad na gaelscoileanna. Is í an eagraíocht Gaeloideachas an t-ainm nua ar Ghaelscoileanna Teo. ó dheireadh 2016 a chuireann an ghaelscolaíocht chun cinn ar fud na hÉireann. Déanann an eagraíocht An Chomhairle um Oideachas Gaeltachta & Gaelscolaíochta, nó COGG, ionadaíocht agus freastal orthu freisin.
Bunaíodh an chéad Ghaelscoil i dTuaisceart na hÉireann sna 1970idí faoin ainm Scoil Phobal Feirste i nGaeltacht Sheoige an t-aon Ghaeltacht i dTuaisceart Éireann. Tá breis is 6,000 dalta i dTuaisceart Éireann ag fáil a gcuid oideachais trí mheán na Gaeilge anois.

