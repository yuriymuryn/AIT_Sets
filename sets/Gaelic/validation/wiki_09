In Éirinn inniu, is é an Taoiseach ("Taoisigh" an uimhir iolra) ceannaire rialtais nó príomh-aire na hÉireann. Sa stair, is é "Taoiseach" ceannaire treibhe (mar shampla Geronimo nó Vercingetorix), agus go ginearálta, an té atá i gceannas. 
Seanteideal Gaelach é "taoiseach", a chiallaíonn "tiarna" nó "ceannaire". I Stair na hÉireann bhí an Taoiseach ina ionadaí dá ríocht nuair a bhí gnóthaí aige leis na treibheacha eile, chomh maith le bheith i gceannas ar a mhuintir i bpáirc an áir.
Is é an tUachtarán atá freagrach as Taoiseach a cheapadh ar mholadh Dáil Éireann. Caithfidh an Taoiseach, an Tánaiste agus an tAire Airgeadais bheith ina mbaill de Dháil Éireann. Sa Dáil, freagraíonn an Taoiseach ceisteanna maidir leis an pholaitíocht, le polasaithe nó le hábhair áirithe a bhaineann lena Roinn féin. 
Is é Leo Varadkar, TD, ceannaire pháirtí Fhine Gael, Taoiseach na hÉireann faoi láthair. 
Tabhair faoi deara gurb i 1937 a chuireadh tús leis an teideal 'Taoiseach' don té a bhí i gceannas ar an rialtas. Ba é an Príomhaire a bhí mar cheann an rialtas sa Chéad Dháil Éireann. I 1921, déanadh Uachtarán Poblacht na hÉireann de Eamon de Valera. Ba Cathaoirleach ar Rialtas Sealadach na hÉireann é Mícheál Ó Coileáin. De réir Bunreacht Shaorstát Éireann, an t-aimn a bhí a bhí ar cheann an rialtais ná Uachtarán na hArdchomhairle. Mar sin, níl sé go huile is go hiomlán ceart an teideal 'Taoiseach' a bhronnadh ar gach duine a bhí i gceannas na rialtais éagsúla in Éirinn roimh daingniú Bunreacht na hÉireann i 1937.

Is polaiteoir Éireannach é Pádraig Parthalán Ó hEachthairn ("Patrick Bartholemew Ahern" as Béarla), nó Bertie Ahern mar a thugtar air de ghnáth, a rugadh ar an 12 Meán Fómhair 1951. D'ob é an 10ú Taoiseach (ceann Rialtais na hÉireann) ó 26 Meitheamh 1997 go dtí 6 Bealtaine 2008. Tháinig sé i gcomharbacht ar Sheán de Briotún i 1997. D'fhógair sé go n-éireodh sé as a phost mar Thaoiseach agus mar cheannaire Fhianna Fáil ar 2 Aibreán 2008 de bharr an bhrú a bhí ag teacht air ó Bhinse Fiosraithe Mahon. Tháinig Brian Ó Comhain i gcomharbacht air.
Níos túisce, chaith sé sealanna ag feidhmiú mar an Aire Airgeadais agus an Aire Saothair.
Saolaíodh Parthalán Ó hEachthairn i nDroim Conrach i dtuaisceart Bhaile Átha Cliath, agus is san áit seo a chaith sé a shaol ar fad go dtí an lá inniu. Is eisean an duine is óige de chúigear, mac le Con agus Julia Ahern, as Contae Chorcaí don bheirt. Phós a thuismitheoirí i mí Dheireadh Fómhair 1937, agus chuireadar fuathú in Ascaill an Teampaill i nDroim Conrach, áit ina chaithfidís iomlán a saolta.
Sa bhliain 2012 chuir Binse Fiosrúcháin Mahon ina leith cuir inis sé bréaga leis an mbinse i dtaobh a chuir airgid phearsanta. D'éirigh sé as Fianna Fáil i ngeall air seo, is tar éis gur iarr Mícheál Ó Máirtín ar an bpáirtí Ó hEachthairn a ruaigeadh.

Is é an 12 Meán Fómhair an 255ú lá den bhliain de réir fhéilire Ghréagóra nó an 256ú lá i mbliain bhisigh. Tá 110 lá fágtha sa bhliain.


Is é an 6 Iúil an 187ú lá den bhliain de réir fhéilire Ghréagóra nó an 188ú lá i mbliain bhisigh. Tá 178 lá fágtha sa bhliain.


Ba bliain bhisigh an bhliain 2004.

Is é an 17 Eanáir an 17ú lá den bhliain de réir fhéilire Ghréagóra. Tá 348 lá fágtha sa bhliain nó 349 i mbliain bhisigh.

Is é an Tánaiste leas-cheannaire rialtais na hÉireann, nó an tOireachtas mar a thugtar air. Caithfidh an Taoiseach, an Tánaiste agus an tAire Airgeadais bheith ina mbaill de Dháil Éireann, an teach ísle san Oireachtas. Ceaptar an Tánaiste ag Uachtarán na hÉireann, tar éis ainmníocht ón Taoiseach. D'fheidhmeodh an Tánaiste thar ceann an Taoisigh dá bhfaighfeadh seisean bás nó dá gcuirfí ó chumas é, go dtí go gceapfaí Taoiseach nua.
Tá bunús an nóis le fáil i sean-chóras na nGael. Bhíodh Tánaiste ainmnithe ag Taoisigh chun a n-áit a ghlacadh dá marófaí iad nó dá dtarlódh rud ar bith a chuirfeadh cosc orthu a ndualgais a chomhlíonadh. Sa dóigh sin bhíothas ag súil nach mbeadh achrann nuair a bheadh comharba le piocadh. D'imigh an focal isteach sa Bhéarla sna 1530dí mar "tanist" a raibh an chiall "comharba tofa Taoisigh Ghaelaigh" leis. An chiall liteartha a bhí leis roimhe seo ná "comhthreommhar, sa dara háit", ón tSeanGhaeilge "tanaise" "comharba roghnaithe". "An té a bhfuiltear ag feitheamh leis' is bunchiall don fhocal ó "tani-hessio" na Ceiltise. 
Cruthaíodh an t-oifig seo i 1937, in áit oifig an Leas-Uachtarán na hArd-Chomhairle a bhí ann i ré an Saorstát. Bunaíodh an t-oifig mar pháirt den bhunreacht nua Bunreacht na hÉireann. Ba é Seán T. Ó Ceallaigh, ó bhFianna Fáil, an chéad Tánaiste ar 29 Nollaig, 1937. Sa lá atá inniu ann, is coitianta go bhfaigheann ceannaire an dara páirtí is mó sa comhrialtas an post tábhachtach seo. 
Bhí trí théarma san oifig ag Seán F. Lemass (Fianna Fáil) agus Risteard Mac An Earraigh (Lucht Oibre). Bhí dhá théarma ag Liam Ó Neachtain (Lucht Oibre), agus téarma amháin ag na daoine eile.

Is é ceann stáit na hÉireann an tUachtarán. Bunaíodh an post seo le Bunreacht na bliana 1937 nuair a cuireadh post an Ghobharnóra, a bhí ina ionadaí ag Rí Shasana in Éirinn agus í ina ballstát de Chomhlathas na Breataine, ar ceal.
Is beag cumhachta atá ag an Uachtarán i ndáiríre ach amháín i gcás go bhfuil amhras air nó uirthi faoi dhlíthe a reachtaíonn an Dáil. Is é Mícheál D. Ó hUiginn an tUachtarán reatha.
De réir Airteagal 12 de Bhunreacht na hÉireann tá tosach ag an Uachtarán ar gach uile dhuine sa Stát, 'agus ní foláir dó na cumhachtaí agus na feidhmeanna a bheirtear don Uachtarán leis an mBunreacht seo agus le dlí a oibriú agus a chomhlíonadh'. Toghthar an tUachtarán trí vóta díreach an phobail ar mhodh an Aonvóta Inaistrithe agus ceart ag gach saoránach de chuid na hÉireann vótáil sa toghchán. Tréimhse seacht mbliana a chaitheann Uachtarán in oifig, agus is féidir é a atoghadh ar feadh tréimhse amháin eile de sheacht mbliana. Cónaíonn an tUachtarán in Áras an Uachtaráin i bPáirc an Fhíonuisce, Baile Átha Cliath.
Is é an tUachtarán a cheapann an Taoiseach (Príomh-Aire) agus baill eile an Rialtais de réir molta nó ainmnithe ó Dháil Éireann. Is é chomh maith a achtaíonn gach dlí de chuid an Oireachtais agus atá in ardcheannas ar na Fórsaí Cosanta. Chaith Eamon de Valera, Seán T. Ó Ceallaigh agus Pádraig Ó hIrighile dhá thréimhse san Áras agus chaith Máire Mhic Ghiolla Íosa dhá thréimhse ann leis.
I measc cumhachtaí an Uachtaráin tá:
Ba é Dubhghlas de hÍde, a toghadh gan iomaíocht, an chéad Uachtarán i 1938. 

Treoirlínte atá sa Lámhleabhar Stíle seo, agus iad á n-úsáid chun stíl chothrom a chur i bhfeidhm ar an Vicipéid. Is minic a lán bealaí ann chun rud éigin a scríobh, agus má roghnaítear bealach amháin mar chaighdeán beidh an Vicipéid níos fusa le léamh, le húsáid, le scríobh agus le hathrú. Ní gá go n-aontódh gach duine gurb í an stíl áirithe sin an ceann is fearr chun scríbhneoireachta, agus ní deirtear é sin.
Cuirtear i gcuimhne do chomhoibrithe nua gur tábhachtaí go mór an scríbhneoireacht shoiléir fhaisnéiseach neamhchlaonta ná an cur i láthair agus an fhormáid. Ní iarrtar ar scríbhneoirí aon cheann de na rialacha seo a leanúint: is é nach bhfuil gá le foirfeacht. Tá ann a thugann aire ar leith do stíl na Vicipéide, agus cuirfear caoi ar leathanaigh an lámhleabhair dá réir.
Chun eolas a fháil ar conas feidhm a bhaint as an scríobhchód seachas cló trom nó "cló iodálach" amháin a úsáid, féach ar . Tráchtann an t-alt seo ar cathain a úsáidtear an scríobhchód, cé gur léir an méid sin ó na samplaí féin go formhór.
De ghnáth scríobhtar an teideal nó ábhar an leathanaigh le cló trom sa chéad líne; uaireanta cuirtear cló iodálach air freisin. Féach ar . Is féidir an teideal nó an t-ábhar a chur sa chéad líne den abairt beagnach gach uair, ach baineann roinnt alt feidhm as an teideal amháin. 
Má luaitear níos mó ná leagan amháin d’ainm san alt, cuirtear cló trom ar gach leagan.
Is fearr an comhthéacs a sholéiriú sa chéad cúpla focal; mar shampla,
Chun eolas breise a fháil ar bheathaisnéisí, féach ar . Seo cúpla cás coitianta:
Féach ar 
Úsáid an uimhir sa dáta ar dtús, msh. 12 Nollaig. 
Úsáid an marc == sna ceannlínte; ná húsáid . Déan tús le "==" (sin dhá comharthaí ionnanais). Má mheasann tú go bhfuil an cló ró-mhór (mar a mheasann roinnt daoine), is mar sin atá an stílchóras ar fud na Vicipéide. Ná bíodh a mhalairt agat in ailt aonair.
Déan ceannlitreacha den chéad fhocal agus de na ainmneacha dílse san teideal, ach ná cuir ceannlitreacha ar aon fhocal eile.
Bain úsáid as "is é" agus "is í" seachas na giorrúcháin "'sé" agus "'sí" atá coitianta san fhilíocht agus sa chaint.
Coinnigh an t-alt i logainmneacha i dteidil ailt: An Bheilg, Na Clocha Liatha. Chun an t-ord aibítreach a dhéanamh níos soléire i liostaí, is féidir an t-alt a cheilt mar seo: An Bheilg, Na Clocha Liatha, a bheidh á thaispeáint mar seo: An Bheilg, Na Clocha Liatha.
Bain úsáid as an gCaighdeán Oifigiúil!
Tugtar sloinnte Gaelacha a thosaíonn le Ó, Ua, Ní, Mac, Nic faoin gcéad phríomhlitir ina dhiaidh sin, m.sh. cuirtear Parthalán Ó hEachthairn faoin "E".
Bain úsáid as an fhormáid seó.
Fuair Ó Murchú bás sa bhliain 1901.
<br>

Is cicipléid shaor í Vicipéid atá á comhscríobh ag a lucht léite. Sna hailt seo a leanas tá treoir agus fáisnéis le fáil faoi léamh, scríobh agus bheith páirteach sa suíomh seo.

