Isihasmul ("hesychasmos"), din "hesychia", "liniște, împăcare" este o tradiție eremită de rugăciune în tradiția ortodoxă, a cărei practicare se numește "hesychazo": "a păstra liniștea". Practicanții sunt isihaști ("hesychastes"). 
Isihasmul se mai numește și palamism, iar formele sale cunoscute provin din tradiția monastică a Muntelui Athos. Potrivit acestei doctrine, creștinul sau monahul trebuie să trăiască în pace și liniște, împăcând trupul cu sufletul, menținându-se într-o stare contemplativă. Se practica permanent așa-numita rugăciune a inimii sau a minții ("Iisuse Hristoase Fiul lui Dumnezeu, miluiește-mă pe mine păcătosul"), o formulă menită a ține trează conștiința bunătății dumnezeirii și a statutului de creatură păcătoasă.
Deși se spune (pe urmele lui Meyendorff) că Isihasmul ar fi fost inițiat de Grigore Palamas, există teologi care susțin că originile acestei practici sunt mult mai vechi, ea provenind de la pustnicii Egiptului. 
Așa cum îl cunoaștem azi, în forma sa sistematizată, Isihasmul este învățătura teologului Grigore Palamas (arhiepiscop al Tesalonicului între 1347 și 1359). Acesta preia și îmbogățește principiile Sf. Grigore Sinaitul, în urma unei provocări a lui Varlaam Calabrezul, un monah ortodox calabrit (italo-grec), probabil influențat de nominalismul occidental. Astfel, curentul isihast se înfățișează ca o dispută începută în 1338, între Palamas și Varlaam, doi teologi importanți ai lumii bizantine.
Originea termenului "hesychasmos" și a celorlalți termeni înrudiți ("hesychastes", "hesychia" "hesychazo") nu este foarte sigură. Conform Lexoconului Lampe ("A Patristic Greek Lexicon") termenii de bază "hesychia" și "hesychazo" apar încă în secolul al IV-lea la Părinții Bisericii (la Ioan Chrysostomul și la Capadocieni). 
Termenul mai apare la Evagrie Ponticul (345–399), un scriitor care aparține tradiției deșertului, deși această tradiție folosea de obicei termenul "anahoret" pentru practicantul retragerii. 
De asemenea, termenul "isihast" mai era folosit în secolul al VI-lea în Palestina, în "Viețile" lui Chiril din Scithopolis, cu referire la sfinți care proveneau din Capadocia.
În perioada Împăratului Iustinian (secolul al VI-lea) termenii "isihast" și "anahoret" devin sinonimi. Astfel, sunt folosiți sistematic de către Sf. Ioan Sinaitul (523–603).
Se pare că termenul semnifică în mod particular integrarea repetării continue a rugăciunii lui Iisus în practica de asceză mentală, folosită încă de Părinții pustiei din Egipt. 
Din secolul al XIV-lea, termenul se referă în mod precis la repetarea Rugăciunii lui Iisus în practicarea ascezei mentale, asistată de anumite tehnici psihofizice, în mediul monastic din Muntele Athos.
Potrivit tradiției, întemeietorul în Athos al mișcării a fost Grigore Sinaitul, un călugăr născut, se pare în Asia Mică și care a umblat o vreme îndelungată în Orient, apoi prin insulele Mediteranei, la Athos și la Constantinopol, pentru a se stabili după 1325, la Paroria, în Tracia de răsărit unde va și muri pe la 1356.
Potrivit tezelor isihaste, comuniunea omului cu Dumnezeu (legătură inițial existentă, dar deteriorată prin păcatul primordial) se poate reface printr-un efort către obținerea purității primordiale, efort ascetic ce presupune două trepte consecutive. 
Prima este "praxisul", care constă în urmărirea strictă a pildei unor monahi exemplari, stăpânirea propriului eu, supunerea la privațiuni și probe ascetice. Rezultatul era achiziționarea unei bune discipline psihice. 
"Regenerarea morală" este ținta celei de a doua etape, în cadrul căreia, printr-o supremă concentrare interioiară, prin izolare de lumea exterioară, prin meditație continuă și prin practicarea rugăciunii mentale (specifică isihaștilor), se poate ajunge la purificare, resurecție spirituală și starea de extaz ce îngăduie "vederea luminii divine" (care, în concepția lui Palamas, este identică cu cea apărută pe muntele Tabor). 
Isihasmul este prin urmare atât o teorie cât și o practică religioasă. În sens isihast, teologia nu este numai un discurs despre Dumnezeu, este în același timp și un mod de viață creștin. Teolog este cel care nu rămâne la a cunoaște dogma și canoanele, ci mai ales le practică, trăind el însuși în Iisus Hristos. Astfel, în Isihasm creștinismul este în primul rând "experiență".
Isihasmul consideră că Dumnezeu poate fi cunoscut, deoarece omul este părtaș la energia divină increată, adică la harul lui Dumnezeu.
Practica isihastă este uneori comparată în mod exagerat cu tehnicile de meditație Budiste, Hinduiste sau Sufi, deși asemănările pot fi considerate forțate atâta timp cât practicanții isihasmului le resping pe motivul că posturile corporale și tehnicile de respirație practicate în isihasm sunt considerate de importanță instrumentală, pe primul loc fiind rugăciunea și Grația divină sau Harul. Această nuanță este importantă deoarece în Creștinism, spre deosebire de religiile orientale, desăvârșirea și mântuirea nu poate avea loc doar prin puterea (sau tehnica) omului, fiind necesar și Harul lui Dumnezeu.
Practica isihastă este considerată o "parte" a vieții liturgice și sacramentale a bisericii ortodoxe și nu o tehnică pur individuală. Textele insistă asupra faptului că isihastul este un membru al Bisericii.
Cu toate acestea, practica isihastă presupune o retragere a individului din societate.
Se vizează dobândirea liniștii interioare și minimalizarea simțurilor corporale, conform modelului lui Evagrie Ponticul și a unei vechi tradiții ascetice grecești. Aceasta presupune "retragerea" individului în sine, îndreptarea atenției spre mintea necorporală.
Sfântul Ioan Sinaitul descrie practica isihastă ca pe un exil pe înălțimi în vederea rugăciunii și supravegherii "viei" (aluzie la parabola evanghelică) pe care o pândesc hoții. Alegoria se referă la asceza mentală, la respingerea prin rugăciune a gândurilor ispititoare ("hoții") care îl pândesc. 
Scopul isihastului este cunoașterea față către față a lui Dumnezeu. În singurătate, el repetă rugăciunea lui Iisus "cu inima", adică în mod real, ca pe o invocație a lui Hristos însuși. Aceasta este încă o diferență fundamentală față de tehnicile ascetice orientale, unde puterea formulelor mantrice este "in objecto". Pentru isihast, repetarea pur formală a silabelor rugăciunii este considerată periculoasă.
Practicarea rugăciunii lui Iisus, numită și "Rugăciunea inimii", trebuie să aibă loc în umilință. Textele isihaste avertizează deseori asupra pericolelor care survin asupra eremitului care este mândru, orgolios sau arogant. 
Practicarea rugăciunii inimii este continuă și automată, ducând la dobândirea unei stări mentale de "nepsis" (sobrietate, neutralitate), acea stare mentală care a devenit imună la gândurile ispititoare.
Un alt element al practicii isihaste este "coborârea minții ("nous") în inimă", pentru ca rugăciunea și sobrietatea să se localizeze în amândouă. Sensul acestei coborâri nu pare să fie unul metaforic ci, în acord cu psihologia isihastă, este un fenomen real. 
Mintea coborâtă în inimă semnifică o unire a facultății intelectuale cu cea imaginativă sau fantastică, astfel încât devine posibilă atingerea unei stări de sobrietate totală, fără imagini mentale și fără tentații. Mintea atinge o liniște profundă, punctată doar de sunetele rugăciunii.
Acest stadiu este numit "păzirea minții" și reprezintă scopul practic al isihastului, condiția de posibilitate pentru contemplarea lui Dumnezeu cu ajutorul Harului, o "stare de pregătire" care trebuie păstrată permanent. 
Isihaștii spun că vederea lui Dumnezeu are loc sub forma Luminii Necreate. Această stare de extaz este temporară, isihastul nu rămâne în ea ci se întoarce printre oameni, continuând să practice păzirea minții. Lumina Necreată a isihasmului este vederea Duhului Sfânt.
Pe de altă parte, Isihasmul ca set de practici ascetice înglobate în doctrina și programul liturgic ortodox nu este o căutare a extazului ca scop în sine. Scopul isihasmului este de a purifica ascetul pentru a-l pregăti pentru întâlnirea cu Dumnezeu. Se poate spune astfel că scopul isihasmului este acela de a avea mintea și inima pregătită pentru a aștepta întâlnirea iminentă. Întâlnirea ca atare este însă o chestiune de Har: Dumnezeu se arată atunci când dorește, nu când îl chemăm noi.
Întâlnirea cu Dumnezeu este înțeleasă de Isihast ca o experiență personală, directă, empirică.
Veritabilul teoretician și doctrinar al isihasmului a fost arhiepiscopul de Salonic, Grigore Palamas, născut în 1296 la Constantinopol, călugăr athonit. El s-a implicat într-o polemică cu călugărul filosof Varlaam din Calabria. Varlaam era interesat de fenomenul isihast și se documenta în legătură cu metoda psihofizică de meditație din Athos (contemplarea buricului), culegând informații și emițând judecăți superficiale cu privire la aceasta. Varlaam spunea că isihaștii confundă inima ca organ fizic cu inima înțeleasă ca centru spiritual al persoanei umane, accentuând că rugăciunea este un fapt mental care nu are nici o legătură cu activitatea corpului.
De asemenea, Varlaam respingea posibilitatea unei cunoașteri empirice a lui Dumnezeu, spunând că aceasta poate fi numai propozițională.
Palamas răspunde acestor opinii construind, în timpul polemicii, o solidă sinteză dogmatică a ortodoxiei.
Tradiția filozofică a acestui curent conține elemente din gândirea neoplatonicilor. Ideile lui Platon - mai ales interpretările date de neoplatonici - au revenit periodic în atenția filozofilor și teologilor bizantini, altfel cunoscători exemplari ai tezaurului filozofic elin și utilizatori ai lui, în limitele îngăduite de credința creștină. 
Mișcarea isihastă a cărei nume vine de la monahii "isihaști" adică aceia care preferau, în locul comunităților călugărești, locurile retrase care favorizau asceza și existența în tăcere, cu rădăcini în epoca bizantină timpurie (practica monastică din Siria și Palestina ce a arătat de mult elemente pre-isihaste), se va închega într-un sistem al filozofiei bizantine din secolul al XIV-lea. 
Isihasmul a mai fost definit și ca o continuare a cunoscutei lupte dintre "ziloți" și "politici" sau a celei dintre călugări și clerul secular, cu câștig pentru primii. 
S-a mai spus, după opinia lui F. I. Uspenski, că "explozia" isihastă este și o continuare a luptei dintre Platonism și aristotelism. Conflictul fundamental a fost însă alimentat de disputa înverșunată dintre "palamiți" și "varlamiți". 
Două ipostaze l-au făcut celebru pe Varlaam: cea de inamic al lui Palamas și cea de profesor de greacă al lui Petrarca. Un gânditor raționalist, Varlaam a nutrit la școala ideilor filozofice și a logicii lui Aristotel, apreciind silogismele și capacitatea minții omenești de a pătrunde cu sprijinul lor către "natura" lucrurilor.







Cabana Diham este o cabană din Carpații Meridionali în Munții Bucegi.
Situată în Munții Dihamului, la marginea unei poieni largi de sub Măgura Cenușie, Cabana Diham reprezintă o importantă bază turistică. Ea oferă un excelent loc de odihnă și este în același timp un punct de plecare pentru numeroase excursii în împrejurimi sau în excursii mai dificile pe abruptul nordic al Bucegilor. Astfel, pe versantul sud-estic al Muntelui Diham, la marginea unei frumoase păduri de brad, putem poposi la Cabana Poiana izvoarelor, iar pe versantul nordic, în Valea Mălăiești, la 1720m, la Cabana Mălăiești. Iarna cabana Diham servește ca bază pentru practicarea schiului.

A
Robert Axelrod<br>
B
Silviu Brucan<br>
C
Anton Carpinschi---
Richard von Coudenhove-Kalergi<br>
E
Julius Evola<br>
F
Francis Fukuyama<br>
H
Michel Hermans<br>
S
W


Armele nucleare au apărut în 1945, anul în care a și fost folosită și prima (varianta cu fisiune), asupra orașelor japoneze Hiroshima (6 august 1945) și Nagasaki (9 august 1945). În istoria beligerației, armele nucleare au fost folosite doar de două ori, amândouă în jurul încheierii celui de-al doilea război mondial. De atunci, arme nucleare au fost detonate de peste 2000 de ori pentru testarea și demonstrarea scopurilor lor. Singurele țări cunoscute că au detonat asemenea dispozitive sunt Statele Unite ale Americii, Uniunea Sovietică, Marea Britanie, Franța, China, India, și Pakistan. Aceste țări sunt declarate puteri nucleare (împreună cu Rusia, moștenind armamentele Uniunii Sovietice).
Alte țări variate pot deține arme nucleare, dar nu au recunoscut acest lucru în public, sau altele recunosc posesia lor neverificată.
Spre exemplu, Israelul are sisteme de aeropurtate moderne și pare să aibă un program nuclear extensiv; Coreea de Nord a declarat că are capabilități nucleare (deși a făcut câteva declarații schimbătoare în legătură cu oprirea programului său de armament nuclear, de multe ori în funcție de clima politică din acel moment) și a realizat primul său test nuclear pe 9 octombrie 2006; și Iranul este acuzat la momentul de față de un număr de guverne cum că ar vrea să dezvolte capabilități nucleare, deși guvernul iranian spune că activitățile sale nucleare, cum ar fi imbogățirea uraniului, sunt pentru scopuri pașnice.


Delphinidae este o familie de mamifere marine, care cuprinde după Feider, 1976, cetaceae care au primele două vertebre cervicale sudate și înotătoarea dorsală triunghiulară. Acest autor a încadrat în această familie speciile: Delphinus delphis, Tursiops tursio și Orcinus orca.
Mărimea creierului delfinilor în raport cu dimensiunea corpului lor este mult mai mare decât la cimpanzei, iar comportamentul lor indică un grad ridicat de dezvoltare mentală. Creierul unui delfin adult cântărește aproximativ 1700 de grame, iar la om circa 1400 g.
Conform celor mai recente date științifice a etologiei cognitive și psihologiei animalelor, delfinii nu doar că au un "vocabular" de 14000 de semnale acustice, care le permite să comunice unul cu altul, dar au, de asemenea, conștiința de sine, "conștiință socială» (social cognition) și empatie emoțională, predispunere de ajutor nou-născuților și bolnavilor, prin împingerea lor la suprafața apei.

Death on the Road este un album live aparut sub formă de CD audio și DVD, al trupei britanice de heavy metal Iron Maiden. Albumul a fost înregistrat pe 24 noiembrie, în Dortmund, Germania, în timpul turneului "Dance of Death Tour".
CD-ul a fost lansat pe 29 august 2005, iar DVD-ul pe 6 februarie 2006.
Versiunea DVD are 3 discuri: discul 1 și 2 conțin concertul cu sunet stereo și concertul cu sunet Dolby Digital 5.1; discul 3 conține documentare, videoclipuri și materiale bonus.
cu

John Rawls (21 februarie, 1921 – 24 noiembrie, 2002) a fost un filozof american , profesor de filosofie politică la Harvard și autorul lucrărilor: "A Theory of Justice" (1971), în care se fundamentează doctrinar bazele statului-providență și a liberalismului egalitarist (social), prin concilierea economiei de piață cu asistențialismul, a libertății personale cu echitatea ajutorului acordat celor aflați în nevoie, a economiei keynesiene cu liberalismul; "Political Liberalism", "" (Principiile revizuite ale Justiției formulate de John Rawls prevăd că fiecare persoană are dreptul irevocabil de a reclama o schemă adecvată și totală de libertăți fundamentale, valabilă și pentru toți ceilalți. Inegalitățile sociale și economice trebuie să satisfacă două condiții: mai întâi ele vor fi legate de funcții și poziții deschise tuturor conform principiului egalității corecte de oportunități și, în al doilea rând, ele vor fi în special în beneficiul celor mai dezavantajați membri ai societății.), dar și "The Law of Peoples". O idee interesantă ce se regăsește în această din urmă lucrare este "excepția în caz de maximă urgență".
Este considerat de către mulți drept cel mai important filosof politic al secolului XX.

Kalahari ("Kgalagadi") este un deșert alcătuit în mare parte din nisip roșu, cu o granulație fină. Se întinde din partea nordică a Provinciei Cap din Africa de Sud, Namibia și Botswana până în Angola și Zambia pe un teritoriu de peste 1,2 milioane km. O mare parte a deșertului este rezervație naturală ca de exemplu renumita deltă a fluviului Okawango care este de fapt o vărsare a apei fluviului în întregime într-o mare de nisip. La sfârșitul anului 1990 s-a terminat șoseaua ce traversează deșertul și leagă Oceanul Indian cu Oceanul Atlantic, făcând o legătură comercială importantă între Namibia și Mozambic.
Din punct de vedere geografic deșertul se întinde mai departe la nord atingând Ciadul și Deșertul Sahara. Partea cea mai întinsă a deșertului se află în Botswana (Kalahari), partea centrală întinzându-se spre vest în Namibia. Partea centrală a deșertului constă dintr-un bazin uriaș. Prin procesul de eroziune s-au format gresii și dune de nisip. Aici s-au descoperit straturi geologice din timpuri geologice străvechi, mărturii ale schimbărilor climatice ale regiunii. Inițial aici a existat o climă caldă, umedă. Prin plantarea unor plante rezistente la secetă s-a reușit în parte fixarea dunelor de nisip.
Delta fluviului Okawango este o zonă atipică a deșertului, fiind foarte bogată în floră și faună, ce diferă de la anotimp la anotimp prin nivelul apei din regiune. Aici se adapă turme uriașe de animale ce provin din partea sudică a Africii. Din această cauză regiunea a fost declarată de UNESCO monument al naturii. Printr-un turism limitat la un Safari scump și luxurios, regimul din Botswana reușește să finanțeze parcul natural, împiedicând în schimb turismul în masă. Cea mai mare parte a deșertului este însă alcătuită din dune de nisip. Aici cresc specii de salcâm care, prin rădăcinile adânci, ating straturile de apă din profunzime. Tot aici mai cresc și ierburi rezistente la clima aridă, cu o perioadă de vegetație scurtă, specifice pustiului.
Populația tipică din Kalahari este formată din locuitori de statură mică din neamul San și Damara. Datorită mișcărilor migratorii ale popoarelor din Africa, mai târziu au apărut aici și negri din neamul Bantu, care au dus războaie, nimicind și prigonind o mare parte din populația San. La rândul lor, populațiile Bantu sunt împinse de coloniștii europeni în regiunile mai aride ale deșertului. În prezent, regimul din Botswana ia măsuri de protejare și sprijinire a populației San, după tentative eșuate de mutare a acestei populații.
Populația nomadă de vânători și culegători San (sau boșimanii) trăia odată în întreaga regiune sudică a Africii, dar influențele externe i-au restrâns teritoriul la actualul Kalahari, ultimul său refugiu. Astăzi mai există aproximativ 55000, iar dintre ei abia 2000 mai trăiesc exclusiv din vânătoare și culegerea de plante. Boșimanii sunt, probabil, cei mai devotați ecologiști de pe Terra; ei cred că, dacă nu tratează natura cu respect, riscă să stârnească mania Ființei Supreme. De aceea, vânează și culeg exact atât cât le trebuie pentru a supraviețui. Cam de înălțimea pigmeilor din Africa Centrală, au fese mari, foarte proeminente, și coapse vânjoase, care servesc drept "cămară de provizii", aici depozitându-se hrana consumată în cantități mari în perioadele de belșug. Femeile și copiii își petrec cea mai mare parte a timpului culegând plante suculente și prinzând animale mici, pe care le mânâncă. Orice copil San cunoaște și deosebește 200 de plante diferite. Bărbații sunt vânători excelenți. Vârfurile săgeților pe care le folosesc sunt înmuiate într-o otravă preparată din pupele unor specii de purici.
O plantă bine adaptatăla soarele și la furtunile de nisip din Deșertul Kalahari și din Deșertul Namibiei este „felinarul boșimanilor”,numită așa deoarece tulpina ei rășinoasă este inflamabilă și dacă e aprinsă arde cu flacără vie.Planta nu depășește 10-12 cm înălțime ,iar tulpina ei groasă înțesată de spini lungi,florile au forma unor cupe delicate,roz sau purpurii.Când sunt arse ,frunzele uscate ale plantei emană un plăcut miros aromatic,asemănător cu cel de smirnă.În secolul al xix-lea,o specie de „felinarul boșimanilor” era folosită de hotentoții din Africa de Sud ca remediu împotriva diareei.

Anime (din cuvântul japonez アニメ "anime", la rândul lui o abreviere a cuvântului englez "animation", însemnând "animație", pluralul corect fiind anime-uri ) reprezintă orice film de animație produsă în Japonia sau originară din aceasta. La originea acestui gen stau benzile desenate japoneze numite "manga".
Cu toate că anime-ul este considerat uneori în mod eronat un "gen" (precum comedia, drama, etc.), în realitate este o formă de artă care include toate genurile întâlnite în literatură și cinema. În Japonia filmele de animație sunt foarte îndrăgite, semnificativ fiind faptul că în anul 2001 filmul anime "Spirited Away (Sen to Chihiro no Kamikakushi)" a întrecut filmul "Titanic".
Inițial anime-urile erau desenate manual, însă în ultimii ani tehnicile asistate de calculator practic s-au generalizat. Tehnicile anime sunt utilizate în seriale televizate, producții cinematografice și video, jocuri pentru computer, publicitate etc. În ce privește conținutul, formatul anime este utilizat în toate genurile ficționale. Chiar si obiectele fara viata se pot incadra intr-un peisaj anime + animalele.
Începutul secolului al XX-lea a marcat dezvoltarea proiectelor anime, odată cu experimentarea japoneză a tehnicilor animate explorate în Franța, Germania, Statele Unite ale Americii și Rusia.
Ecranizarea celui mai vechi anime, “Namakura-gatana” (“An Obtuse Sword”), a avut loc în 1917; filmul cu durata de două minute prezintă un samurai, care a fost păcălit să cumpere o sabie ruginită. Acesta încearcă să atace trecătorii, pentru a examina capacitățile sabiei, însă oamenii săraci s-au luptat cu el și l-au doborât.
Anul 1930 devine anul când animația devine alternativa narării comparate cu industria subdezvoltată a actoriei (live-action). Spre deosebire de America, industria live-action rămâne în Japonia o piață mică, suferind de bugetări și restricții ale locațiilor și castingurilor. Lipsa actorilor vestici, de exemplu, a făcut aproape imposibile realizarea filmelor a căror acțiune se desfășoară în Europa, America sau lumi fantastice care nu implică Japonia. Animația le permitea artiștilor să creeze orice personaje și locații.
Succesul filmului "Albă-ca-Zăpada și Cei Șapte Pitici" al lui Disney din 1937 influențează animatorii japonezi. Osamu Tezuka adaptase și simplificase numeroase tehnici de animație Disney pentru a reduce costurile și numărul cadrelor în producție. Această metodă a fost percepută ca o tehnică temporară care să îi permită producția într-un program fix cu personal neexperimentat.
În timpul anilor '70, are loc o creștere a popularității seriilor manga, care ulterior au fost animate, în special cele create de Osamu Tezuka, care a fost numit o „legendă” și „zeul manga”. Munca sa și a altor pionieri în domeniu au inspirat caracteristici și genuri care sunt elementele fundamentale ale animeului de astăzi. Genul robotic (cunoscut ca „Mecha” în afara Japoniei), de exemplu, luase formă prin Tezuka, se dezvoltase în genul Super Robotului prin "Go Nagai" și alții, și a fost revoluționat la sfârșitul deceniului de Yoshiyuki Tomino, care dezvoltaze genul Robotului Adevărat. Anime-urile cu roboți precum seriile "Gundam" și "Macross" au devenit clasice în anii '80, stilul robotic fiind cel mai comun în Japonia și restul teritoriilor. Perioada aceasta devine mai acceptată în mainstreamul japonez (deși mai puțin ca seriile manga) și cunoaște o expansiune în producție. Seriile anime cunosc expansiunea în magazinele de peste mări în anii '90 și chiar mai mult după anul 2000.
În limba japoneză, termenul "animație" este scris în katakana ca アニメーション ("animēshon"). Termenul abreviat, anime (アニメ), este inițiat în anii '70. Ambele forme sunt valide, însă forma mai scurtă este cea mai utilizată. 
Pronunția japoneză a "anime" diferă semnificativ de engleza standard, care are diferite vocale și accente (în japoneză fiecare timp are același accent). Ca puținii termeni japonezi cum ar fi "saké, Pokémon," și "Kobo Abé," "anime" este câteodată rostit "animé" ca în franceză cu accent grav pe ultimul "e", pentru a releva cititorului că acea literă se pronunță. Totuși, accentul nu apare în nici o utilizare a japonezei romanizate.
În Japonia, termenul nu specifică originea națională a animației; totuși, este folosit ca o familie de cuvinte pentru toate formele de animație din întreaga lume. În engleză, sursele din dicționare definesc "anime" ca „stil de animație japoneză a unei imagini în mișcare”. Lucrările non-japoneze care împrumută stilizarea de la anime face referire la „animația influențată de anime”, dar nu este neobișnuit pentru un privitor care nu știe țara de origine a unui asemenea material să îl numească simplu "anime". Unele lucrări sunt co-producții cu companii non-japoneze, cum ar fi seriile "IGPX" sau "Ōban Star-Racers" ale Cartoon Network și "Production I.G", care s-ar putea sau nu să fie considerate anime de diferiții spectatori.
Anime este corelat cu japonimație, dar acest termen nu mai este utilizat. "Japonimația" a fost foarte utilizat în timpul anilor '70 și '80, dar a fost înlocuit de "anime" în mijlocul anilor '90 pe măsură ce materialul a devenit și mai cunoscut în țările vorbitoare de engleză. În general, termenul apare acum doar în contexte nostalgice. Deși termenul a fost corelat în afara Japoniei cu orice animație importată din aceasta, este utilizat acum "în" Japonia, pentru a face referire la animația domestică. Cum "anime" nu identifică țara originară în utilizarea japoneză, "Japanimația" este utilizat pentru a distinge lucrările japoneze de celelalte ale lumii.
În Japonia, manga poate să se refere și la animație și benzi desenate (deși utilizarea manga pentru a se referi la animație este de multe ori restricționată non-fanilor). Printre vorbitorii de engleză, manga se află sub strictul sens de "bandă desenată japoneză". O altă explicație ar fi datorată de distribuitorul de anime al magazinelor din Marea Britanie și S.U.A, "Manga Entertainment": firma începuse folosirea termenului în Marea Britanie, lucru comun în afara Japoniei. Termenul "animanga" a fost utilizat pentru a se referi la anime și manga deopotrivă.
Ca mediu vizual, anime-ul tinde spre stilurile vizuale ce pot varia de la artist la artist sau studio la studio. Unele titluri pot avea stilizări comune: de exemplu, "FLCL", este cunoscut pentru stilizarea sa exagerată. În constrast, titluri precum "Only Yesterday" sau "Jin-Roh" au aspect mai realist, având puține exagerări stilistice.
În timp ce diferitele titluri și artiști au propriul lor stil, multe elemente stilistice au devenit atât de comune, încât sunt descrise ca fiind un constituent al anime-ului în general. Totuși, asta nu înseamnă că toate animeurile moderne trebuie să aibă un stil artistic comun și strict. În general, cea mai comună formă de desenare a animeurilor este cea unde personajele au „trăsături fizice exagerate cum ar fi ochi mari, păr mare, membre lungi și bule de dialog cu forme dramatizate, replici rapide și onomatopeice, tipografie exclamatorie”. 
Încă un element stilistic este cel al liniilor. În anime liniile sunt de obicei influențate de aspectul stilistic al lucrului cu pensula, decât cu un stilou caligrafic. Acest lucru poate fi datorat faptului că japoneza a fost scrisă în mod tradițional cu pensula, având influență asupra artei japoneze, prin aceasta liniile pot fi diferențiate de arta vestică. Cele vestice au fost făcute cu un stilou. Influențele acestor lucruri pot fi observate în abundența grosimii liniilor.
Anime tinde de asemenea să împrumute multe elemente din manga, inclusiv text în fundal și panouri. De exemplu, un opening poate folosi panouri manga pentru a spune povestea sau pentru a dramatiza un lucru pentru un efect comic, lucru întâlnit în animeul "Kare Kano".
Proporțiile corpului în anime provin de la cele ale corpului uman. Înălțimea capului este considerată baza proporției. Acestea pot varia, cât timp restul corpului rămâne proporțional. Cele mai multe personaje au o înălțime de 7-8 capete, în timp ce înălțimile extreme sunt situate în jurul a 9 capete.
Variațiile proporției pot fi moderate. Caracteristicile personajelor chibi sau super deformate prezintă un corp mic, disproporționat, comparativ cu capul. Câteodată anumite părți ale corpului, cum ar fi picioarele, sunt alungite sau scurtate. Cele mai multe chibi au o înălțime de 2 până la 4 capete. Unele lucrări anime cum ar fi "Crayon Shin-chan" ignoră aceste proporții. Este destul că indică un desen vestic. Exagerările sunt evidențiate de creșterea proporțiilor unor părți ale corpului.
Stilul de desenare al personajelor cu ochi mari este comun în anime și manga. Osamu Tezuka a fost inspirat de trăsăturile exagerate ale personajelor de desene animate americane precum "Betty Boop", Mickey Mouse, și "Bambi" al Disney. Tezuka aflase că ochii mari permit presonajelor să arate emoții distincte. Când Tezuka a început să deseneze "Ribbon no Kishi", prima serie manga pentru fetițe, acesta a exagerat mărimea ochilor în continuare. Într-adevăr, prin "Ribbon no Kishi", Tezuka a inițiat un format stilistic care va fi urmat mai târziu de artiștii "shōjo".
Culoarea este dată ochilor, particular corneei și puțin fundal. Acesta din urmă este obținut prin aplicarea unor umbre variabile ale culorilor. În general, un amestec de umbră ușoară, ton de culoare și o umbră mai intensă este folosit. Antropologistul cultural Matt Thorn afirmă că animatorii japonezi și cei care audiază anime-ul nu percep asemenea ochi stilizați ca mai mult sau mai puțin străini
Totuși, nu toate anime-urile au personaje cu ochi mari. De exemplu, "Hayao Miyazaki" este cunoscută pentru personajele sale realiste, care au păr cu culori reale și care nu au ochii mari. În plus, mulți producători au fost cunoscuți pentru utilizarea ochilor mai mici. Acest design se apropie de arta japoneză tradițională. Unele personaje au ochi și mai mici, reprezentați prin puncte negre. .
O întreagă varietate de expresii ale feței sunt folosite de personaje pentru a exprima stări emoționale și gânduri. Anime utilizează un set diferit de expresii faciale comparativ cu cel al animației vestice.
Alte elemente stilistice sunt de asemenea comune; deseori în anime-urile comice, personajele șocate sau surprinse vor interpreta o „lovitură frontală”, prin care vor indica o expresie exagerată. Personajele mânioase pot avea un efect al unei „vene” sau „stressmark”, unde liniile pulsatorii reprezentând venele vor apărea pe frunte. Femeile nervoase pot lua un ciocan de nicăieri și să lovească pe oricine cu el. Personajele masculine pot să aibă sângerări nazale în prezența unei femei iubite. Acest concept este datorat grabei sângelui spre față într-o îmbujorare exagerată. Personajele rușinate pot să producă fie o picătură masivă de sudoare (care a devenit unul din stereotipurile cele mai recunoscute ale anime-ului) sau să se producă o îmbujorare vizibilă sub nivelul ochilor, în special ca o manifestare a sentimentelor romantice reprimate. Unele anime-uri, care au subiect politic sau alte subiecte serioase au abandonat aceste trăsături, cum ar fi "Gundam Wing" și Teknoman".
Anime-ul este bazat pe animația tradițională. În timp ce anime-ul este considerat o parte separată de desenele animate, anime încă mai utilizează multiple imagini statice în succesiune rapidă pentru a produce efectul vizual animat. Ca toate animațiile, producția începe cu storyboarding, dublajul, designul personajelor, etc. mai sunt aplicate. Cu îmbunătățiri ale tehnologiei computerizate, animația computerizată mărește eficiența întregului proces de producție.
Anime este de obicei considerată o formă de animație limitată. Asta înseamnă că stilistic, chiar și în producții mai mari convențiile animației limitate sunt utilizate pentru a păcăli ochiul să creadă că vede mai multă mișcare decât este. Multe din tehnicile acestea sunt folosite când se lucrează cu limite bugetare.
Unghiul camerei, mișcarea acesteia și luminozitatea joacă un rol important în scene. Regizorii au de obicei discreția determinării privirii unghiulare pentru scene, particularizând la fundale. În adiție, camera unghiulară arată perspectiva. Aceștia pot să aleagă efecte cinematografice, precum zoom, prim-planul și vederea panoramică.
Anime are numeroase genuri tipice găsite în orice formă a mass-mediei. Asemenea genuri le includ pe cele de acțiune, aventură, povești pentru copii, comedie, drama, erotica(hentai), fantezie medievală, horror, dragoste și S.F. Cele mai multe animeuri includ diverse componente ale fiecărui gen, la fel și o varietate de elemente tematice. Prin aceasta, multe serii pot fi categorizate în multiple genuri. De exemplu, "Neon Genesis Evangelion" poate fi considerat ca aparținând genului post-apocaliptic, S.F, mecha și dramă.
Mai jos se poate observa o listă a genurilor majore care sunt specifice animeurilor și seriilor manga.
Aspectul demografic descrie vârsta celui care privește animeul.
În timp ce anime-ul intrase în magazinele dinaintea Japoniei anilor 60, a cunoscut o creștere în exportul cultural din timpul expaniunii pieței între anii 1980-1990. Piața anime pentru Statele Unite ale Americii singură „valorează aproximativ 4.35 miliarde $, conform Japan External Trade Organization”. Anime fusese un succes comercial în Asia, Europa și America Latină. De exemplu, jocul video Saint Seiza a fost lansat în Europa datorită popularității showului, chiar și după ani de la încetarea transmisiei acestuia.
Companiile de distribuție anime organizează licențele și distribuirile materialelor anime. Anime-ul licențiat este modificat de distribuitori prin dublajul în limba țării și subtitrând melodiile japoneze. Utilizând un tipar de distribuire asemănător Hollywood-ului, lumea este divizată în cinci regiuni.
Unele editări ale referințelor culturale pot să apară pentru urmarea mai eficientă a referințelor culturii non-japoneze. Anumite companii pot să îndepărteze orice conținut inacceptabil, conform legii domestice. Acest proces de editare a fost utilizat foarte mult în trecut (ex. Robotech), încă folosirea sa a fost refuzată datorită cererii de anime-uri în forma lor originală. Această „atingere ușoară” a devenit favorita celor care erau nefamiliarizați cu anime. Utilizarea acestor metode sunt prezente in seria Sailor Moon, unde unele secvente ce prezinta moartea unor personaje sau nuditatea sunt inlaturate sau editate.
Sosirea DVD-urilor a făcut posibilă includerea multiplelor limbi într-un singur produs. Acest lucru nu s-a întâmplat și cu casetele VHS, în care un fișier VHS era folosit în mod separat și fiecare casetă VHS costa cât un DVD. „Atingerea ușoară” se aplica lansărilor DVD, datorită faptului că includeau versinea dublată și originalul japonez subtitrat, fiind tipic needitat. Anime-ul editat pentru televiziune este de obicei lansat de pe DVD needitat, cu toate scenele intacte.
Rețelele de televiziune transmit regulat programul tv. În Japonia, rețele majore naționale, cum ar fi TV Tokyo fac acest lucru regulat. Stațiile de emisie regionale mai mici transmit anime sub ultra frecvență. În Statele Unite ale Americii, televiziunile prin cablu cum ar fi Cartoon Network, Disney, Sci-Fi și altele își dedică o parte a timpului pauze pentru anime. Sony a pus bazele pentru Animax și canalul Jetix al Disney, pentru emisia animeurilor în multe țări ale lumii. Anime Central emite doar în Marea Britanie. 
Deși este o încălcare a drepturilor de autor, unii fani adaugă subtitrări proprii la unele anime-uri. Acestea sunt distribuite ca fansubs. Implicația etnică a producerii, distribuirii sau urmăririi fansubs sunt subiecte foarte controversate chiar dacă grupurile fansub nu au nici un profit. Odată ce seria a fost licențiată în afara Japoniei, aceste grupuri de obicei încetează distribuția lucrărilor. Într-un caz, Media Factory Incorporated ceruse ca nici un material de-al lor să fie sursă fansubs, lucru respectat de comunitatea respectivă. În alt caz, Bandai le mulțumise celor ce se ocupau cu fansubs pentru rolul lor în popularizarea serialului "The Melancholy of Haruhi Suzumiya" în lumea vorbitoare de limbă engleză.
Internetul jucase un rol semnificativ în expunerea anime-ului dincolo de Japonia. Înainte de anii 90, anime-urile aveau o expunere limitată dincolo de granițele Japoniei. Coincidența face că, odată cu creșterea popularității Internetului, anime-urile au cunoscut aceeași expansiune. Combinarea comunităților Internetului și cantitatea de materiale anime în creștere, de la video la imagini, au contribuit la creșterea fancluburilor anime. Pe măsură ce Internetul cunoaște expansiunea, reclamele de pe Internet cunosc o creștere a revenues de la 1.6 miliarde yeni la peste 180 miliarde între 1995 și 2005.
Animația japoneză este foarte populară în țări precum Taiwan, Coreea de Sud și Asia de Sud, unde, de exemplu, seria pentru copii "Doraemon" s-a extins în Thailanda și Filipine, egalând seriile Pokémon.
În America Latină anime-ul a fost distribuit în decada anului 1970, în Mexic și Argentina cu seriile "Heidi", "Princesa caballero", "Candy Candy" și "Meteoro". Multe alte creații anime precum "Les seguirían Kimba", "El León Blanco", "Mazinger Z", "Robotech" au fost difuzate de programele latin-americane. Spre 1990 anime-ul a câștigat popularitate prin seriale precum "Saint Seiya", "Sailor Moon", "Ranma 1/2" și seriile saga "Dragon Ball" și mai târziu "Pokémon", "Card Captor Sakura" și "Yu-Gi-Oh". Distribuitorii erau "Locomotion", "Fox Kids", "Cartoon Network". Actualii distribuitori latin-americani sunt Animax, (succesorul lui Locomotion, loc care a fost cumpărat pentru Sony), Cartoon Network și Etc...TV în Chile.
Anime-ul a fost difuzat în Europa: Spania, Italia și Franța suferind de o "invazie pacifistă". Într-adevăr, primul anime transmis în Franța a fost seria "Ribon no Kishi" și "Kimba, El León Blanco", însă importul masiv abia începuse doar după succesul seriei "UFO Theft Grendizer", predată în 1978. Televiziunea programatoare a anime-ului este un fenomen recent în Germania. Prima serie de transmisii în Germania de Vest a constat în "Speed Racer" în 1971, "Captain Future" în 1980, însă cu slabe succese, datorită acuzelor de violență exagerată și nepotrivită pentru copii. În aprilie 2007 România, Ungaria și Republica Cehă au lansat postul Animax.




George Tutoveanu (născut ca Gheorghe Ionescu) (n. 20 noiembrie 1872, Bârlad - d. 18 august 1957, Bârlad), fiul lui Gheorghe (1835-1888) și al Ecaterinei (n. Pașcanu, 1839-1921) a fost un poet român.
A fost diplomat al Școlii de Institutori din București, în 1897, predând la școli din Craiova, Oltenița, Fălticeni, București.
A fost profesor la "Liceul de Fete" și la "Școala Normală" din Bârlad, revizor școlar al județului Tutova, inspector cultural general la "Casa Școalelor pentru Basarabia" (1926-1928), prefect de Tutova (1931-1932), membru fondator al "Societății Scriitorilor din România" și al Societății Literare Academia Bârlădeană.
În Bârlad, unde a lucrat în învățământ, din 1903 până la pensionare în 1933, a scos mai multe ziare și reviste, și anume: "Făt-Frumos" (1904) împreună cu Emil Gârleanu, "Florile dalbe" (1918), împreună cu Vasile Voiculescu și Tudor Pamfile, "Graiul nostru" (1925) publicația Academiei Bîrlădene, "Scrisul nostru" (1925), "Moldova" (1931).
George Tutoveanu, ca poet idilist, afirmat în publicații sămănătoriste, a publicat următoarele volume:

Soul Militia este un grup estonian de hip-hop, cunoscut până în 2002 ca 2XL.

Dave Benton (n. 31 ianuarie 1951) este un cântăreț din Aruba. El împreună cu Tanel Padar și Soul Militia au câștigat, reprezentând Estonia, Concursul muzical Eurovision 2001 cu piesa muzicală "Everybody". Dave Benton este singurul interpret de culoare care a câștigat Eurovisionul.

Charlotte Perrelli (născută Nilsson pe 7 octombrie 1974) a reprezentat Suedia la ediția din 1999 a concursului Eurovision, cu piesa "„Take me to your heaven”", luând premiul cel mare.
A fost reprezentanta Suediei în 2008, cu piesa „Hero”. Melodia ei preferată din ediția acelui an era cea a României, "„Pe-o margine de lume”", interpretată de Nico și Vlad Miriță.

Eimear Quinn (n. 1973) este o cântăreață și moderatoare Tv din Irlanda. A câștigat Eurovisionul în anul 1996.

Secret Garden este un duo muzical irlandezo-norvegian care s-a remarcat cântând muzică new age precum și muzică neo-clasică. Cei doi au câștigat Concursul Euroviziunii pentru Norvegia în 1995. 
Grupul constă din violonista irlandeză Fionnuala Sherry și compozitorul-pianist Rolf Løvland. Secret Garden a vândut peste 3 milioane de albume și a câștigat Concursul Euroviziunii cu compoziția "Nocturne" (în română, "Nocturnă"). Performanța celor doi este notabilă întrucât este pentru prima dată (și singura până în prezent) când o melodie predominant instrumentală a câștigat acest concurs. Pentru a se încadra în regulile concursului muzical al Euroviziunii, un minimum de versuri, compuse de Petter Skavlan în limba norvegiană, au fost adăugate piesei, care fusese inițial pur instrumentală. Cântăreața norvegiană Gunnhild Tvinnereim a interpretat melodia la concursul Euroviziunii fiind acompaniată de duo-ul muzical Secret Garden, al cărei membră nu este. Se poate adăuga că același Rolf Løvland fusese co-autor al melodiei "La det swinge" ("Să dansăm swing" în traducere aproximativă) cu care Norvegia a câștigat pentru prima dată Concursul Euroviziunii în 1985.

Riva este o formație muzicală iugoslavă (croată), câștigătoare a concursului muzical Eurovision 1989 cu cântecul "Rock Me".

Herreys este un grup suedez de pop, câștigător al concursului Eurovision 1984 cu cântecul "Diggi-Loo Diggi-Ley".

Bucks Fizz este o formație pop britanică, formată în 1981 cu ocazia celei de-a XXV-ea ediții a Concursului Muzical Eurovision. Au câștigat acel concurs cu piesa „Making Your Mind Up” și au avut în continuare o evoluție reușită pe scena muzicii pop. Cei patru membri originali ai formației au fost Bobby G, Cheryl Baker, Mike Nolan și Jay Aston, toți fiind blonzi.

Gali Atari (născută Avigail Atari, ebraică:גלי עטרי
29 decembrie 1953 Rehovot) este o cântăreață de muzică ușoară (pop și rock) și actriță de film israeliană. Ca solistă a formației „Halav udvash” ("Milk and Honey",„Lapte și miere”), a câștigat Marele Premiu al Eurovisionului la Ierusalim în anul 1979, cu șlagărul „Hallelujah" (Haleluya) de compozitorul Kobi Oshrat și pe versuri de Shimrit Or.
S-a născut într-o familie de 8 copii a unor evrei originari din Sana'a, Yemen, în cartierul Shaaraim din orașul israelian Rehovot din centrul Israelului. La vârsta de 4 ani a rămas orfană de tată, iar mama ei, Naomi, a făcut mari eforturi pentru a asigura copiilor o bună educație. Două din surorile mai mari ale cântăreței deveniseră mai dinainte renumite în țară. Sora cea mare, Yona Atari, este o apreciată cântăreață și actriță, iar Shosh Atari a fost redactoare de programe muzicale la radio și textieră. Shosh era cea care a încurajat-o pe Gali Atari la începutul carierei ei de solistă vocală la vârsta de 15 ani.
După vârsta de 18 ani Gali Atari a trăit pentru o vreme la New York unde, între altele, a luat cursuri de canto și de jazz. 
A reprezentat Israelul la mai multe festivale internaționale de muzică ușoară la Tokyo, în Porto Rico etc, a participat la numeroase competiții și programe muzicale de televiziune pentru tineret, a fost aleasă in patria ei actrița de film a anului 1978 pentru rolul în filmul artistic "Halehaka" („Formația”), al regizorului Avi Nesher. Tocmai când se simțise dezamăgită și se gândise să renunțe la cariera artistică în schimbul celei de stewardesă pe avioane ale companiei El Al, anul 1978 i-a adus o mare popularitate când la festivalul cântecului israelian a interpretat șlagărul "Nesih Ha'halomot" (Prințul viselor) despre Rudolph Valentino (muzica: Kobi Oshrat, text:Shimrit Or). Și aceasta - în ciuda faptului că a ocupat doar locul al treilea, cel dintâi fiind câștigat de solistul Izhar Cohen și formația Alphabeta cu cântecul „Abanibi” - cel care a obținut Marele Premiu la ediția din anul 1978 a Eurivisionului . 
Dar performanța ei cu melodia „Haleluya” la Concursul Eurovision din anul următor a reprezentat un moment cheie în viața ei profesională. În următoarele trei decenii a continuat să fie o solistă de prim plan și i s-au încredințat de asemenea roluri în filme artistice și în seriale de televiziune.
Gali Atari este divorțată, după căsătoria cu detectivul Udi Hershkovich și este mama unei fete.
A fost nevoită să întreprindă acțiuni judiciare care au durat 14 ani împotriva impresarului ei Shlomo Tzah, care a trebuit în cele din urmă să o despăgubească.
Gali Atari

Izhar Cohen (n. 13 martie 1951, Tel Aviv, Israel) este un cântăreț israelian de muzică ușoară, câștigător în 1978 al concursului Eurovision împreună cu grupul Alphabeta (Alef Bet).
El este descendentul unei familii de cântăreți și muzicanți din tată în fiu, evrei originari din Yemen.
S-a distins ca interpret valoros al genului "cântecelor ebraice".
(zemer ivri).
Izhar Cohen s-a născut la Tel Aviv și a crescut la Givataiym, ca al treilea fiu al cântărețului Shlomo Cohen, cunoscut ca „Suleiman Hagadol” („Suleiman cel mare”) și al lui Sara Cohen. El are doi frați și o soră, cu toții cântăreți: Hofni Cohen, Pini Cohen, care a cântat într-un ansamblu vocal al armatei, și Vardina Cohen.
Izhar Cohen a făcut serviciul militar în cadrul ansamblului de divertisment al Tineretului agricol combatant „Nahal”. La scurt timp dupa eliberarea din armata, el a luat parte la Festivalul cântecului si slagarului israelian din 1973, unde a interpretat „Shir klulot” (Cântec de nuntă) de Oded Lerer pe text de Nissim Aloni, care s-a plasat pe locul 10. În acelaș an împreună cu Roman Sharon a cântat în musicalul „Lily Gam”.
În cursul anilor 1970 Cohen a fost frecvent auzit în emisiunile de radio din Israel. Între șlagărele sale s-au numărat „Niguná shel shkhuná” (Nigun de cartier) de Uzi Hitman, pe care l-a înregistrat în anul 1976. 
Izhar Cohen a fost cel dintâi israelian care a ocupat locul I la Concursul Eurovision. El a reprezentat Israelul de două ori. Prima dată în 1978, când cântecul Abanibi de Nurit Hirsh și Ehud Manor, pe care l-a interpretat împreună cu formația „Alphabeta” (membri:Reuven Erez,Lisa Gold Rubin, Esther Tzuberi si Itzhak Okev) s-a clasat pe primul loc. 
A doua oară a fost în anul 1985 când Izhar Cohen a apărut la Eurovision cu cântecul antrenant al lui Kobi Oshrat și Hamutal Ben Zeev, Ole Ole, care a ocupat locul 5. 
În anul 1982 a participat la concursul local Pre-Eurovision cu cântecul „El Haor” care a ocupat locul 7. De asemenea a luat parte la două ediții ale Festivalului pentru copii „Festigal”, în 1983 cu cântecul „Peter Pan”, care a ocupat locul al II-lea, și în 1984 cu cântecul „Holkhim lishon” (Ne culcăm)
care s-a clasat pe locul 3. În 1985 Izhar Cohen a luat parte la musicalul S„finat hahalomot” („Corabia viselor”) alaturi de Lea Lopatin. Slagarul din acest spectacol, „Yam balayla, yam bayom” (Mare noaptea, mare ziua) s-a bucurat de multe transmisiuni la radio. În acelas an Cohen a participat la Festivalul de cântece pentru copii cu piesa „Yeled teymaní” (Copil iemenit). În 1987 a luat iarăși parte la Pre-Eurovision în duet cu sora sa , Vardina Cohen, cântând cântecul „Muzika hi neshiká lanètzah” (Muzica e un sărut etern), clasându-se pe locul 5. În acel an el publicat primul său album „Tzomet drakhim” (Intersecție de drumuri) care a cuprins, între altele, numerele „Erev nigunim” (Seara de nigunim), „Bo nipagesh (Hai să ne întâlnim), cântecul brazilian (text ebraic de Ehud Manor) „Shahrer ktzat et hahevel” (Dă drumul un pic la frânghie) (sau Shaná Shnatáim - Un an, doi ani), Marina (Buba Buba) și tema albumului Tzomet Hadrakhim". 
În anul 1988 Cohen a publicat un al doilea album „Izhar” , conținând cântecele Adam, Ishá ahèret („O altă femeie"), „Lashharhoret” (Oacheșei), „Tango ahshav”
(Tango acum),„Ish boded ish boded” (Om singuratic, om singuratic) 
În anul 1993 a înregistrat Izhar Cohen al treilea album intitulat „Lagáat bamáiym, lagáat barúakh” (Să atingi apa, să atingi vântul). Dintre cântecele acestui album s-au remarcat mai ales „Shavim mekavim” compus de Doron Nino Orsiano pe text de Erez Berzulik, „Lagáat bamáiym, lagáat barúakh" de Nahum Heyman pe text de Itzhak Einhorn, Sderot Bageshem („Bulevard pe ploaie”) pe text de Nathan Alterman și „Bo nipagesh”.
În 1996 s-a prezentat iar la concursul Pre-Eurovision în duet cu Alon Jean cu cântecul Alpaiym (Două mii), cu care a ocupat locul 10.
În ultimii ani Izhar Cohen se ocupă în afară de activitatea muzicală, și cu creația și comercializarea de bijuterii. 
El locuiește la Tel Aviv, este necăsătorit, și tatăl unei fete, născută în anul 1997. 

Marie Myriam (Myriam Lopes — n. 8 mai 1957, Braga, Portugalia) este o interpretă franceză cu origini portugheze. A câștigat Concursul European de Muzică Eurovision din 1977 reprezentând Franța, cu cântecul "L`oiseau et l`enfant" (din ).

ABBA a fost o formație suedeză de muzică pop activă din 1972 până în 1982. Trupa era formată din muzicienii Benny Andersson și Björn Ulvaeus, Anni-Frid Lyngstad și Agnetha Fältskog. Cei patru au dominat clasamentele muzicale mondiale între mijlocul anilor 1970 și începutul anilor 1980. Titulatura formației este un acronim, provenind de la inițialele prenumelor celor patru protagoniști.
Grupul a vândut peste 370 de milioane de înregistrări. ABBA a fost de asemenea primul grup pop din Europa continentală care s-a bucurat de mare succes în clasamentele lumii anglofone (în principal în Regatul Unit, Statele Unite, Canada, Australia și Noua Zeelandă), iar ca urmare a popularității sale enorme li s-au deschis apoi și ușile scenelor Europei continentale.
Înainte de a se forma faimosul grup pop care a dominat artistic anii '70, fiecare dintre cei patru componenți s-a afirmat în viața muzicală: Björn cu "Hootenanny Singers" la începutul anilor '60, Benny ca lider la "The Hep Stars", Agnetha înregistra din 1967, având deja la activ câteva hit-uri, iar Anni-Frid își construise o carieră solistică, în parte și cu ajutorul lui Benny, alături de care se afla din 1970.
În 1967, Bjorn și Benny au realizat prima lor melodie, iar spre sfârșitul anului au stabilit un parteneriat ca și compozitori. Tot în această perioadă Benny a părăsit grupul "The Hep Stars" în timp ce "Hootenanny Singers" devine o formație doar de studio. Cel care avea să devină managerul formației ABBA a fost Stig Anderson, care a contribuit și la scrierea versurilor multora dintre hit-urile formației ABBA în perioada primilor ani de carieră. În primăvara anului 1969, Bjorn și Benny le-au cunoscut pe Agnetha Fältskog și Anni-Frid Lyngstad. Odată cu apariția lui Benny și Björn ca duo pe disc și în spectacole, cu cele două fete apărând ca back-up vocal, ideea cvartetului începe să prindă viață.
Formația a fost înființată în 1971, iar numele ABBA, provenit din alăturarea inițialelor componenților, a aparut în 1973. În acest an, formația a intrat în selecțiile suedeze pentru Eurovision, cu melodia "Ring-Ring", care s-a clasat pe locul 3. Melodia și albumul cu același nume intră pe pozițiile de top ale Suediei, devenind hit și în câteva țări europene.
Un an mai târziu, pe 6 aprilie 1974, grupul a participat la concursul Eurovision desfășurat la Brighton, în Marea Britanie, unde a câștigat detașat cu piesa "Waterloo". Audiența a fost estimată la 500 de milioane de telespectatori. În țările europene melodia s-a instalat în clasamente pe locul întâi, iar în Statele Unite a înregistrat un loc 6, o adevărată performanță ținând cont de faptul că la acea dată festivalul Eurovision era practic necunoscut peste ocean.
În 1975 a fost lansat albumul "ABBA", cuprinzând hiturile: I do, I Do, I Do, I Do, I Do; S.O.S.; Mamma Mia. În Australia grupul devine extrem de popular, albumul fiind pe locul 1 luni de zile. Filmul ABBA - The Movie, turnat în cursul turneului în Australia, deține până în ziua de azi recordul de audiență, cu 54% de spectatori din întreaga populație.
1976 este anul în care ABBA a fost declarată una din cele mai populare formații din lume. Cel de-al 4-lea album al formației, "Arrival", a fost finalizat la sfârșitul anului 1976, și cuprinde hiturile: Fernando; Dancing Queen; Money, Money, Money; Knowing me, knowing you. În 1977, ABBA a efectuat un mare turneu mondial și doi ani mai târziu cântă în Statele Unite. Discurile single și albumele se succed într-o cursă amețitoare, în aprilie 1977, "Dancing Queen" devine numărul 1 în Marea Britanie.
Succesul financiar al grupului aduce economiei suedeze venituri mai mari decât cele ale companiei de autoturisme, Volvo.
În 1977, a apaute "The Album", printre piese numărându-se și piesele: Eagle; Take a Chance on Me; The name of the game și Thank you for the music.
Succesele enorme au fost și cauza destrămării grupului. După mulți ani de conviețuire, Benny și Frida se căsătoresc în 1978, pentru a divorța în februarie 1981, trei ani mai târziu. Celălalt cuplu, Björn și Agnetha, căsătoriți în 1972, divorțează în 1979. Unul dintre motive a fost ambiția solistică a fetelor.
În primăvara anului 1978, formația a susținut o campanie promoțională în SUA, unde melodia Take a Chance on Me s-a clasat pe locul 3. A urmat lansarea celui de-al șaselea album, "Voulez-Vous", ce conține melodiile "I Have A Dream" și "Chiquitita". În toamna anului 1979, a aparut single-ul Gimme! Gimme! Gimme! (A Man After Midnight). În aceeași perioadă a avut loc turneul din Canada, SUA. și Europa.
Spre sfârșitul anului 1979 apare și compilația "Greatest Hits - volumul 2", care devine un mare succes internațional. Turneul susținut în Japonia, în martie 1980, va fi pentru formația ABBA ultimul concert live. În următoarea jumătate a anului va fi înregistrat următorul album al formației, "Super Trouper", ce conține hitul The Winner Takes It All. Spre sfârșitul anului 1981 apare cel de-al optulea album, 'The Visitors, melodia "One of us" fiind considerată cel mai mare hit al albumului. Cântecele grupului devin mult mai serioase, versurile tratând subiecte ca singurătatea, războiul, cenzura politică sau divorțul.
La finele anului 1982, ABBA decide să ia o pauză, menționând că revenirea lor ar putea avea loc peste câțiva ani, ceea ce nu s-a întâmplat. Ultimele cântece lansate de ABBA sunt The Day Before You Came, Cassandra, You Owe Me One si Under Attack. Tot din aceasta perioadă datează și unul dintre cele mai cunoscute cântece-demo ale ABBA, Just Like That. Acesta este considerat a fi cântecul care ar fi putut relansa trupa.
Agnetha și Frida și-au încercat cariera solo, iar Benny și Bjorn s-au retras ca autori. Pe parcursul anilor ce au urmat, din 1993 și până în 2002, au fost realizate mai multe compilații care s-au vândut foarte bine.
ABBA a rămas un nume legendar al muzicii pop mondiale, înscris pe mai mult de 400 de milioane de discuri. Splendoarea melodică, perfecțiunea orchestrațiilor și carisma celor patru au fost componentele dominante ale rețetei uriașului succes. În 2001, albumul "The Definitive Collection" a dominat din nou clasamentele lumii, iar cover-urile realizate de Erasure, Roxette, U2 sau Madonna reformulează mesajul celui mai popular grup suedez al anilor ’70, al cărui repertoriu se reeditează continuu. Musicalul "Mamma Mia" s-a jucat pe Broadway până în anul 2015.

Lulu (născută Marie McDonald McLaughlin Lawrie pe 3 noiembrie 1948 în Lennoxtown, East Dunbartonshire) este o cântăreață și actriță scoțiană, câștigătoare a concursului muzical Eurovision 1969.

France Gall (născută Isabelle Genevieve Marie Anne Gall în 9 octombrie 1947, Paris) este o cântăreață franceză care a câștigat concursul muzical Eurovision 1965 reprezentând Luxemburgul.

Gigliola Cinquetti (n. 20 decembrie 1947, Verona) este o cântăreață și prezentatoare de televiziune italiană care a câștigat concursul muzical Eurovision 1964 cu piesa "Non ho l'età" („Nu sunt matură îndeajuns”). 

Isabelle Aubret () este o cântăreață franceză care a câștigat concursul muzical Eurovision 1962 cu piesa "Un premier amour" ("O primă iubire").

Jacqueline Boyer (21 aprilie 1941) este o cântăreață franceză care a câștigat concursul muzical Eurovision 1960 cu melodia "Tom Pillibi". 

André Claveau (17 decembrie 1911 sau 1915 - 14 iulie 2003) a fost un actor și cântăreț francez care a câștigat concursul muzical Eurovision 1958 cu piesa "Dors, mon amour" ("Dormi, iubirea mea").

Lys Assia (n. 3 martie 1926, Rupperswil, Aargau, Elveția) este prima câștigătoare a Eurovisionului.

Tehnoton Iași () este o întreprindere românească fondată în 1972 la Iași, producând în principal electrocasnice și mașini industriale.
Până în 1989 a devenit unul dintre principalii producători de aparate de radio (cum ar fi renumitele modele "Gloria" și "Cosmos"), casetofoane și magnetofoane, exportând chiar și în țări cum ar fi Franța, Japonia, Statele Unite ale Americii. De asemenea Tehnoton producea sisteme de televiziune în circuit închis și echipamente de radiocomunicație maritimă pentru România și alte țări din Europa de Est.
Tehnoton a fost privatizată în anul 2000 și este acum partea principală a Grupului Omega-Tehnoton. În acest moment este specializată în prelucrarea metalelor și a materialelor plastice, precum și în producerea de dispozitive electronice.
Compania produce aparatură electrocasnică (aragazuri și mașini de spălat).
A deschis în 2006, o fabrică de aragazuri la Kinshasa, capitala Republicii Democrate Congo.
Acțiunile companiei se tranzacționează la categoria de bază a pieței Rasdaq, sub simbolul THNI.
Înființat în anul 2000, prin contopirea firmelor Tehnoton și Omega Is Communications, grupul industrial reunește în prezent zece companii, dezvoltate individual, ca centre de afaceri și numără aproape 3.000 de angajați.
Grupul Omega-Tehnoton are în componența sa firmele Tehnoton, Antrepriza Lucrări Drumuri și Poduri, Moldoforest, Vitalef, Omega Is Communications, Mega Ruslant, Tehnoton International, Tehnoton Aluminiu și Mega Design.
Număr de angajați în 2005: 559
Cifra de afaceri în 2005: 28,1 milioane lei (7,7 milioane euro)

Apolitismul este indiferența și/sau antipatia față de toate afilierile politice. Se poate referi și la situațiile în care persoanele iau o poziție imparțială în ceea ce privește aspectele politice.


Fotografie preluată din cartea lui Nicolae Ciobanu, Ionel Teodoreanu, viața și opera, Editura Minerva, București 1970

Fotografie preluată din cartea lui Nicolae Ciobanu, Ionel Teodoreanu, viața și opera, Editura Minerva, București 1970

Fotografie preluată din cartea lui Nicolae Ciobanu, Ionel Teodoreanu, viața și opera, Editura Minerva, București 1970

Richmond este capitala statului (în engleză "Commonwealth") Virginia al Statelor Unite ale Americii. Ca toate municipiile statului Virginia, fondate și încorporate ca orașe ("cities"), Richmond este un oraș independent, nefiind parte a vreunui comitat (spre exemplu comitatul Richmond nu are nici o legătură cu orașul găsindu-se la aproximativ 85 de kilometri, sau 53 de mile, într-o altă zonă a statului).
Richmond se găsește de-a lungul cursului râului numit James River, în regiunea Virginiei numită Piedmont, fiind în același timp centrul conglomerației urbane numită Richmond Metropolitan Statistical Area, similară cu alte conglomerații urbane din Statele Unite și Canada, denumite Metropolitan Statistical Area și abreviate MSA.
Câteva din prescurtările comune ale orașului sunt și următoarele: RVA, The 804 (care reprezintă prefixul său telefonic, în engleză area code), și RIC (codul său IATA pentru aeroportul internațional al orașului).
Este demn de menționat că Richmond a fost, simultan cu a fi capitala statului secesionist Virginia, capitala republicii federale efemere a Statelor Confederate ale Americii, stat independent, dar nerecunoscut de nici o țară, care a existat între 1861 și 1865, în timpul Războiului Civil American, care a fost cauzat chiar de secesiunea menționată.
În 1607, regele James I a emis un decret regal (în engleză royal charter) garantând unei companii private, Virginia Company of London dreptul de a aranja stabilirea unor coloniști englezi în America de Nord. La numai zece zile după stabilirea primilor englezi ca locuitori permanenți ai orașului Jamestown, doi căpitani de vase, Captain Christopher Newport și Captain John Smith au pornit o expediție de explorare, călătorind nord-vest în amontele râului numit atunci "Powhatan's River", azi cunoscut ca James River, înspre Powhatan Hill. Prima expediție a constat din 120 de bărbați din Jamestown care au făcut prima încercare de a stabili o așezare pe locul cunoscut azi ca "Falls of the James", care se găsește între a "14-a Stradă a Podului" (conform originalului, "the 14th Street Bridge") din downtown-ul orașului modern Richmond și o zonă de agrement cunoscută azi sub numele de "Pony Pasture". Așezarea a fost fondată atunci, datorită navigabilității excelente oferite de structura geografică a locului și, respectiv, de structura malurilor James River.
Richmond este înfrățit cu șase orașe:
 

Norvegia are 19 provincii, numite "fylker" (singular: "fylke"), și 428 de comune ("kommuner", singular: "kommune"). Capitala Oslo nu face parte din nici o provincie. Longyearbyen are anumite atribuții echivalente cu cele ale comunei.
Cuprind populația înregistrată la data de 1 ianuarie 2006 (sursă: SSB)





Bătălia de la Malahov (Malakoff) s-a dat între armatele franceză și rusă pe 7 septembrie 1855 ca parte a asediului Sevastopolului din timpul războiului Crimeii. Bătălia s-a încheiat cu o victorie zdrobitoarea a francezilor aflați sub comanda generalului MacMahon și cu uciderea în luptă a tuturor amiralilior importanți ai armatei ruse (Pavel Nahimov, Vladimir Istomin și Vladimir Kornilov). "Zuavul" francez Eugène Libaut a înfipt steagul francez pe redanul rus.
Această victorie a dus la capitularea Sevastopolului, după unul dintre cele mai cunoscute asedii ale secolului al XIX-lea, ducând la victoria aliaților occidentali (Al doilea Imperiu Francez, Regatul Unit, Imperiul Otoman și Regatul Sardiniei).
Portul Sevastopol, format de estuarul râului Ciorna, era protejat împotriva atacurilor de pe mare nu numai de vasele ruse de război, sabordate și scufundate în radă, dar și de forturile puternice din granit din sud și de alte fortificații. Pentru orașul Sevastopol și pentru suburbia Karabelnaia, zidurile fortificațiilor fuseseră dărâmate de mai mulți ani. Malahov, un deal de piatră, domina suburbia, flacat pe fiecare parte de „redanul (reduta) mare” și de „redanul mic”. Orașul a fost înconjurat de o linie de fortificații, care, din loc în loc, avea construite bastioane, separată de „redan” de portul interior.
Locotenentul colonel rus inginer Eduard Totleben, începuse foarte din vreme construirea fortificațiilor, înbunătățindu-le cu fiecare zi care trecea, până când a creat o rețea continuă, complexă de forturi și tranșee interconectate. La începutul lui octombrie 1854, Sevastopolul nu era însă fortăreață cu numeroase bastioane care avea să ajungă în cele din urmă, și chiar inginerul șef rus Todleben spunea mai târziu că, dacă aliații ar fi atacat imediat ce au debarcat, orașul ar fi fost cucerit cu relativă ușurință. Aliații au avut însă numeroase motive obiective și subiective să nu atace decât pe 17 octombrie, ceea ce a dus la prelungirea asediului.
Toată ziua de 7 septembrie 1855 au avut loc dueluri de artilerie extrem de violente. Trupele franceze de asediu au suferit pierderi mari, iar tunurile lor au fost copleșite de cele ale apărătorilor. Flota angajată la rândul ei în asediu a fost lovită de tunurile de pe țărm, a pierdut aproximativ 500 de oameni, navele fiind serios avariate. Pe de altă parte, artileria britanică a reușit să reducă la tăcere tunurile de la Malakov și din anexele acestuia, în acest punct slăbit fiind cu putință un atac cu sorți de succes. Cum atacul nu a fost dat, muncitorii lui Todleben au reușit să repare distrugerile făcute și să îmbunătățească fortificațiile existente.
Asediul Sevastopolului dura de prea multă vreme vreme. În timpul lunii iulie, rușii pierdeau în medie 250 de oameni pe zi. A fost luată decizia ca Gorciakov și armata din afara fortificațiilor să atace pe râul Ciorna, primul atac important după bătălia de la Inkerman. Pe 16 august, trupele de sub comanda generalilor Liprandi și Read au atacat foarte hotărât pe cei 37.000 de francezi și piemontezi de înălțimile de deasupra podului Traktir. În ciuda hotărârii deosebite a atacatorilor, rușii au fost învinși, pierzând pe câmpul de luptă 260 de ofițeri și 8.000 de soldați, în vreme ce aliații pierduseră numai 1.700 de soldați.
Această înfrângere a făcut ca orice șansă de salvare a Sevastopolului să fie pierdută. În aceeași zi de 6 august, bombardamentele au distrus încă o dată Malahovul și anexele sale și aliații aveau încredere în rezultatele atacului final. Pe 8 septembrie 1855, la amiază, trupele de sub comanda generalului Pierre Bosquet au năvălit la atac asupra Malahovului. Luptele au fost de o duritate extremă: fiecare cazemată și fiecare tranșee a fost cucerită, pierdută și recucerită de mai multe ori, dar francezii au exercitat o presiune continuă asupra apărătorilor, chiar și în condițiile în care britanicii au eșuat în atacul asupra redanului. Numeroșii soldați ruși îngrămădiți în tranșee și cazemate au devenit victime ale bombardamentelor violente ale artileriei de asediu.
Pe flancul stâng, pe partea opousă bastioanelor centrale, au avut loc mai multe lupte corp la corp sângeroase, în tot timpul zilei artileria secerând apărătorii ruși. Căderea Malhovului a marcat încheierea bătăliei. În noaptea care a urmat, rușii s-au retras spre nord pe podurile rămase nebombardate, iar, pe 9 septembrie, aliații victorioși au ocupat Sevastopolul incendiat și răvășit de bombardamente.
În ultima luptă, pierderile au fost extrem de ridicate: aliații pierduseră peste 10.000 de oameni, iar rușii peste 13.000. Din rândul ofițerilor superiori, nu mai puțin de 19 generali pieriseră în luptă. Dar aliații câștigaseră războiul: odată cu ocuparea Sevastopolului, luptele au încetat aproape definitiv. Nici o acțiune importantă nu a mai fost întreprinsă împotriva lui Gorciakov, care având comanda soldaților garnizoanei Sevastopolui și a armatei din afara fortificațiilor, apăra în continuare drumul spre nord, pe înălțimile fermei Mackenzie. Floata aliată a atacat fortăreața Kinburn în schimb, folosind pentru prima oară corăbii cu bordurile blindate. Pe 26 februarie a fost semnat un armistițiu, pacea fiind semnată la Paris pe 30 martie 1856.
Importanța strategică decisivă a asediului Sevastopolului nu se poate recunoaște la o primă vedere. Cum s-a putut ca ocuparea unui oraș, slab fortificat la începutul atacului, să îngenuncheze Imperiul Rus? La o primă vedere, Rusia era invulnerabilă la un atac de pe mare, și nici un succes al atacatorilor, chiar zdrobitor, nu părea să aibă cum să-l determine pe țarul Nicolae I să ceară pacea. Ocuparea Sevastopolului în octombrie 1854 nu ar fi fost decisivă pentru încheierea războiului, dar odată ce țarul a decis să apere orașul și fortificațiile cu orice preț, resursele materiale incomparabil mai mari ale aliaților au devenit factorul hotărâtor în câștigarea războiului.
Având libertatea de mișcare pe mare, aliații puteau să ajungă oriunde doreau, în vreme ce drumurile pustii ale sudului Rusiei erau pline de cadavrele cailor și oamenilor căzuți în vreme ce mărșăluiau spre Sevastopol. Fortificațiile, bormbardate în continuu, trebuiau ridicate din ruine în fiecare noapte de masele de muncitori neprotejați, din rândul cărora mulți au căzut pradă tirului aliat. Resursele Rusiei au fost complet epuizate de război, iar, în momentul în care în luptele de la podul Traktir rușii au aruncat în luptă milițiile populare, a devenit evidentă starea de neputință a imperiului. Povestirile lui Lev Tolstoi, care a fost martorul ocular al asediului, oferă o imagine completă a războiului din punctul de vedere al rușilor, descriind greutățile marșului prin locurile pustii către linia frontului, mizeria vieții din cazemate, chinul zilnic al reparării fortificațiilor sub focul inamic, în condițiile în care era așteptat în fiecare clipă asaltul aliat, dar și admirația și profundul respect pentru curajul, disciplina și dârzenia apărătorilor.
În Franța, bătălia a fost sărbătorită oficial într-un mod special: în afară de bătălia de la Magenta, a fost singură victorie a lui Napoleon al III-lea pentru care s-a conferit ordinul victoriei cu titlul ducal , (în acest caz mareșalului Pélissier). O suburbie a Parisului a fost botezată Malakoff în cinstea victoriei.
În prezent, pe colina (kurganul) Malahov, există un monument, unde arde o flacără nestinsă în memoria apărătorilor Sevastopolului din timpul celui de-al doilea război mondial și o parte a marei picturi panoramice a lui Franz Roubaud reprezentând momentele bătăliei din 1855.

Această pagină este o listă a guvernatorilor statului Arizona.

Leaves' Eyes este o formație germano-norvegiană de symphonic metal înființată în 2003 de către Liv Kristine.

Succesul webului semantic este dependent de existența unor ontologii corespunzătoare și de proliferarea paginilor web adnotate cu metadate conforme acestor ontologii. Obținerea metadatelor prin definirea manuală a unor reguli de extracție a informației necesită o muncă titanică, timp și experiență de înalt nivel. PANKOW (prescurtare din engleză de la "Pattern-based Annotation through Knowledge on the Web", Anotare prin similaritate utilizînd informația incorporată de web) reprezintă o metodă de auto-anotare bazată pe numărarea paginilor web care includ anumite șabloane lingvistice specificate. Este o abordare similară invățării automate nesupravegheate a corespondenței dintre anumiți termeni și categoriile unei ontologii, ce combină ideea folosirii șabloanelor lingvistice în identificarea relațiilor ontologice cu idea de folosire a Internetului ca sursă gigantică de informație.
Sistemul caută în textul HTML care descrie paginile de Internet termeni care ar putea constitui exemple de categorii ale ontologiei. În general aceștia sînt substantive comune ce pot fi identificate cu algoritmi specifici de separare a unităților lexicale. Substantivele comune candidate și termenii ontologiei sînt combinați în șabloane lingvistice ce sînt apoi utilizate ca termeni de căutare în Google. În final, pentru fiecare combinație substantiv-categorie ontologică, sistemul rezumă rezultatele interogării la un număr total de pagini regăsite incluzînd combinația respectivă, și atribuie termenul (substantiv comun) categoriei ontologice cele mai relevante din punct de vedere al acestui număr. PANKOW este ca performanță la nivelul sistemelor celor mai moderne din domeniu, în plus fiind mai simplu și mai intuitiv în ce privește anotarea paginilor Internet.
Proiectul PANKOW a fost inițiat la Universitatea Karlsruhe, Germania, în 2004.


<br>


Stema Principatului Țării Românești a cunoscut o evoluție continuă de-a lungul timpului, elementele sale heraldice ajungând să reprezinte un model pentru stema României. 
Elementele heraldice definitorii sunt: vulturul, crucea, steaua heraldică (soarele), semiluna, creanga de ienupăr și fundalul „azur” (care însă nu apare pe peceți, pe documentele alb-negru sau pe stindardele decolorate).
Aceste elemente au evoluat constant, inițial, vulturul și crucea heraldică erau mobilele ce constituiau cimierul, coborând în timp pe scutul stemei și devenind mobilele fundamentale. De-asemenea, crucea a stat în stânga vulturului, dar, în timp, aceasta a ajuns să fie ținută de acesta în cioc.
În privință formei vulturului, el a fost inițial reprezentat îndreptat spre dreapta, privind spre stânga scutului, cu aripile strânse. Ulterior, forma o să se modifice, vulturul fiind reprezentat cu aripile deschise, privind spre dreapta sau stânga, sub denumirea de "aquila valachica". De asemenea, au existat curente care opinau că acesta ar fi de fapt un corb, însă el poate fi identificat ușor cu vulturul pleșuv negru. 
Steaua și semiluna au fost prezente pe scut și înainte de coborârea vulturului, însă după coborârea lui pe scut, aceste elemente au devenit secundare, fie fiind prezente în stânga crucii, sus, fie, mai târziu, flancând vulturul. În privința evoluție lor, steaua a devenit treptat un soare în perioada modernă. 
În ce privește creanga de ienupăr, ea apare ulterior apariției vulturului pe scut, fiind ținută de acesta în gheare. La rândul ei, și creanga a cunoscut evoluții, devenind un arbust de ienupăr, pe a cărui cracă stătea vulturul. Creanga era înlocuită în unele reprezentări cu un câmp verde. 
Smalturile heraldice folosite
A existat o varietate de culori folosite pentru elementele heraldice, fiind greu de precizat care au fost cele mai folosite.
Vulturul a fost reprezentat în culoarea neagră („nisip”) tot, respectiv cu ciocul, ghearele, roșii, dar nu sunt puține cazurile când el apare reprezentat în galben („aur”). 
În privința culorii scutului, de la apariția vulturului pe el, el a fost, în general, reprezentat în albastru („azur”), așa cum apare și pe primele steme ale României, dar există și variante în alb („argint”), în purpuriu, galben („aur”) și chiar roșu („gules"). Cu toate acestea, albastrul reprezintă regula în această privință.
Continuând cu steaua și semiluna, ele au fost reprezentate fie ambele în „aur”, fie în „argint” și „aur”, fie ambele în „gules” (roșu).
Crucea a fost reprezentată în „aur” sau în roșu. 
În perioada modernă a reprezentat o tradiție și reprezentarea lor prin culori naturale, ocru sau castaniu.
Prezent
Stema Țării Românești apare și pe stema României, reprezentată printr-un câmp albastru pe care se află un vultur din aur, cu ciocul și ghearele roșii, care ține în cioc o cruce de aur. În cele două colțuri de sus se află un soare și o semilună, tot din aur.


Lalalala ..

André (în armeană, Անդրե), născut în 1979, este un cântăreț de muzică pop din Armenia, care a câștigat trofeul de cel mai bun cântăreț la gala "Premiilor naționale ale muzicii din Armenia", atât în 2004 cât și în 2005. Ca o completare, cântărețul armean are o carieră muzicală la teatrul local din orașul său natal, Stepanakert, orașul cel mai mare al regiunii Nagorno-Karabakh, Azerbaidjan.

Mariana Popova (Bulgară: Мариана Попова) (n. 6 iunie 1978) este o cântăreață din Bulgaria. Și-a reprezentat țara la ediția din 2006 a concursului Eurovision.

Anžej Dežan (n. 17 iunie 1987) este un cântăreț sloven care în anul 2006 și-a reprezentat țara la concursul Eurovision.

Jennifer "Jenny" Serrano (n. la Asturias) este o cântăreață din Spania ce și-a reprezentat țara la ediția din 2006 a concursului Eurovision.

Polina Smolova (bielorusă:Паліна Смолава) (n. 3 septembrie 1980 la Minsk) este o cântăreață de muzică pop din Belarus care și-a reprezentat țara la ediția din 2006 a concursului Eurovision.

Luiz Ejlli (n. 12 iulie 1985 la Shkodër ), este un cântăreț albanez care și-a reprezentat țara la ediția din 2006 a concursului Eurovision.

Kate Ryan (născută Katrien Verbeeck pe 22 iulie 1980 în Tessenderlo, Belgia) este o solistă belgiană, câștigătoare a premiului „Cel mai bun cântăreț belgian”. Și-a început cariera în 2001 și a reprezentat Belgia la Concursul Muzical Eurovision 2006 cu cântecul „Je t'adore”, care s-a clasat pe locul 12 în semifinale.

Elena Risteska (limba macedoneană:Елена Ристеска), (n 27 aprilie, 1986) este o cântăreață din Skopje, Macedonia. Și-a reprezentat țara la ediția din 2006 a concursului Eurovision.

Treble este o formație de muzică pop din Olanda, compusă din trei muziciene, Caroline Hoffman (n. 1975) și surorile sale Niña (n. 1985) și Djem van Dijk (n. 1987). Și-au reprezentat țara la ediția din 2006 a concursului Eurovision.

Sandra Oxenryd (n. 1 octombrie 1982 în Kristinehamn) este o cântăreață suedeză care a câștigat Fame Factory în 2005.

Hari Mata Hari este o trupă din Bosnia și Herțegovina, înființată în 1985 de Hari Varešanović, Izo Kolečić, Edo Mulahalilović, Pjer Žalica și Zoran Kesić, foști componenți ai trupei BAOBAB, celebră în anii '80 în fosta Republică Socialistă Federativă Iugoslavia.
Hari Varešanović a înregistrat un album solo înaintea formării ca trupă, în 1984 care se numește Zlatne kocije.
În 2006 la concursul Eurovision, Hari Mata Hari a câștigat locul 3 cu piesa "Lejla", în 2007 a mai apărut o melodie care se numește ZAR JE TO JOŠ OD NAS OSTALO. Este de așteptat un nou album, care se pare că va fi pus în vânzare în iarna 2007, până la această oră ultimul album este cel din 2004.

Severina Vučković, de asemenea cunoscută sub numele său de scenă Severina, (n. 21 aprilie, 1972 în Split, Croația) este o cântăreață croată de muzică pop și actriță. Severina este una din cântărețele participante la concursul Eurovision din anul 2006. Nina Badrić
S-a născut pe 21 aprilie 1972 în Split, Croația. Ca și copil a luat parte la multe festivaluri și muzicaluri pentru copii. La vârsta de 17 ani a înregistrat primul ei album "Severina" pentru compania croată Orfej. În 1991 a început colaborarea cu Tutico și în scurt timp a devenit una dintre cele mai mari staruri din muzica croată. A câștigat numeroase premii la festivaluri, iar albumele ei au fost vândute intr-un număr mare de exemplare.
În 2004, a fost subiectul unui imens scandal sexual, după ce, pe internet, au apărut imagini cu ea facând sex cu omul de afaceri Milan Lucici. Faptul că aceste imagini o arătau împreună cu un bărbat însurat a șocat publicul croat. Severina a dat în judecată website-ul care a difuzat imaginile, dar cazul a fost clasat de Curtea Districtuală Zagreb.
În 2006, a câștigat Concursul Dora cu piesa "Moja Štikla", ajungând apoi, cu aceeași piesă, să reprezinte Croația la Eurovision-ul de la Atena.

Turnul Palatului Culturii din Iasi. Imagine proprie.


Filozofia minții este o ramură a filozofiei care studiază distincția minte - corp precum și alte probleme corelate cu aceasta: fenomene mentale, funcții și stări mentale, conștiința.
D. Gheorghiu, "Introducere in filosofia minții", Editura Trei, București, 2015

Fragment al picturii panoramice ‘‘Asediul Sevastopolului’’ de Franz Roubaud (1904).

Fragment al picturii panoramice ‘‘Asediul Sevastopolului’’ de Franz Roubaud (1904).

Gorceakov, (în limba rusă: "Горчако́в ") este o familie princiară din ramura Rurikidă, descendenți ai suveranilor Peremîșl. Cel mai cunoscut reprezentant al familiei a fost Aleksandr Mihailovici Gorceakov (1798-1883), cancelar al Imperiului Rus în timpul domniei lui Alexandru al II-lea.
Familia a ajuns la notorietate pentru prima oară în timpul împărătesei Ecaterina a II-a. Prințul Alexei Ivanovici (1769-1817) a luptat sub comanda unchiului său Alexandr Suvorov în războaiele ruso-turce, a luptat ca general în operațiunile din Elveția și Italia din 1799 și în luptele împotriva armatelor napoleoniene din Polonia în 1806-1807. A fost succesorul lui Barclay de Tolly în funcția de ministru de război în 1813. Fratele său, Andrei Ivanovici (1776-1855), a fost general al armatei imperiale ruse și a avut o contribuție marcantă în finalul campaniei împotriva lui Napoleon. Verișoara sa, prințesa Pelaghia Nicolaevna (1762-1838) a fost transformată în personaj al romanului "Război și pace" de către nepotul ei, Lev Tolstoi.
Prințul Piotr Dimitrievici Gorceakov (1790-1868) a luptat sub comanda lui Mihail Kamenski și Mihail Kutuzov în războaiele împotriva turcilor și, în cele din urmă, în războiul împotriva Franței, în 1813-1814. În 1820, el a înăbușit o revoltă în Caucaz, pentru această acțiune fiind înaintat la gradul de general maior. În 1828-1839 a luptat, sub comanda prințului Peter von Wittgenstein, împotriva turcilor, a învins la Aidos și a semnat pacea de la Adrianopol. În 1839 este numit gubernator al Siberiei Răsăritene. Se retrage din viața publică în 1851.
În momentul în care a izbucnit războiul Crimeii, el și-a oferit serviciile împăratului Nicolae al II-lea, care l-a numit comandant al Corpului al IV-lea de armată din Crimeea. A comandat acest corp de armată în bătaliile de la Alma, Inkerman. S-a retras, din nou, din serviciul activ în 1855 și a murit la Moscova, în 1868.
Prințul Mihail Dmitrievici Gorceakov (1795-1861), fratele lui Piotr Dimitrievici Gorceakov, a intrat în serviciul activ al armatei în 1807 și a luptat în campaniile împotriva Persiei din 1810 și Franței din 1812 – 1815. În timpul războiului ruso-turc din 1818-1829 a luptat în asediile Silistrei și Șumnei.
După ce a fost înaintat la gradul de general, în 1830, a luptat în Polonia pentru înăbușirea revoltei din noiembrie și a fost rănit în bătălia de Grochow, (25 februarie 1831). S-a remarcat în bătălia de la Ostrolenka și în luptele pentru cucerirea Varșoviei. Pentru aceste fapte a fost avansat la gradul de general locotenent. În 1846 a fost numit guvernator-general al Varșoviei. În 1848 a fost comandantul artileriei ruse în războiul împotriva Ungariei. În 1852 a participat la Londra ca reprezentant al armatei ruse, șef al Marelui Stat Major și aghiotant al țarului, la funeraliile ducelui Wellington.
După ce Rusia a declarat război Turciei, în 1853, a fost numit comandantul suprem al armatelor care au ocupat Moldova și Valahia. În 1854 a trecut Dunărea cu armatele ruse și a asediat Silistra. A fost îndepărtat de la comandă în aprilie de prințul Ivan Paskevici, care a demisionat, însă, în iunie. Gorciacov a reluat comanda trupelor ruse, dar, în iulie, asediul Silistrei a fost ridicat, armata imperială s-a retras peste Dunăre, iar în august au părăsit și Principatele Române.
În 1855, Gorceakov a fost numit comandant suprem al forțelor ruse din Crimeea în locul prințului Menșikov, căzut în disgrație. Prințul Gorceakov a dat dovadă de lipsă de energie în apărarea Sevastopolului și, după căderea acestuia, în apărarea teritoriului de la nord de oraș, până la semnarea păcii. În 1856 a fost numit guvernator-general al Poloniei, înlocuindu-l pe prințul Paskevici. A murit la Varșovia în 1861 și a fost înmormântat, conform ultimei sale dorințe, la Sevastopol.

Genul Papaver cuprinde mai multe specii de maci, dintre care amintim: Papaver somniferum și Papaver rhoeas.

Rădăcina pivotantă lungă de 25–30 cm (80 cm), groasă de circa 1–2 cm cu ramificații secundare pe o rază de circa 30–50 cm, tulpina erectă netedă cilindrică , cerificată, înaltă de circa 150 cm, simplă sau puțin ramificată. Frunzele sunt întregi alterne alungit-ovoide, acoperite cu ceară, cu margini neregulate, glabre (lipsite de peri), fața superioară cu nervură proeminentă. Flori sunt mari, solitare 1-10 pe plantă, actinomorfe, violete, albe, roz sau roșii. Fructul este o capsulă ovoidă sau ușor turtită, cu stigmat persistent (aspect de rozetă), caliciul este caduc (cade după înflorire). Toate organele plantei conțin vase laticifere cu latex care are în compoziție peste 40 de alcaloizi. Cele mai cunoscute varități de Papaver somniferum sunt:
Formula florală: KCAG
Macul de grădină este principala sursă naturală pentru receptorul μ-opioid, și a tuturor opioidelor. Opiul natural este un latex pe care planta îl secretă când sunt incizate capsulele verzi. Din opiu sunt extrași numeroși alcaloizi precum morfină, tebaină, codeină și oripavină. Morfina este alcaloidul predominant în varietățile de mac cultivate în majoritatea țărilor producătoare.

Familia Papaveraceae face parte din Ordinul Papaverales. Caractristicile acestor plante sunt:
Plantele din această familie au următoarea formulă florală: K CAG

Alfabetul chirilic moldovenesc a fost folosit în Republica Sovietică Socialistă Autonomă Moldovenească (RASSM) începând cu din 1924 (cu o întrerupere între 1932-1938) și, ulterior, în Republica Sovietică Socialistă Moldovenească (RSSM). Este folosit și azi în Republica Moldovenească Nistreană (Transnistria), unde autoritățile separatiste îi prigonesc pe cei care folosesc alfabetul latin. 
Este un alfabet de legătură între cel românesc și cel rusesc. A fost introdus mai ales pentru a sprijini teza sovietică a existenței "limbii moldovenești". Cu toate acestea, românii care cunosc alfabetul chirilic înțeleg cuvintele grafiate în acest alfabet chirilic simplificat și nu au nevoie de mijloace auxiliare ori cunoștințe speciale.
Acest alfabet are 31 de caractere. În unele nume se recurge la utilizarea unor litere ca: Ъъ (Ă ă), Щщ (Șt, șt) (aceastea prezente și în alfabetul chirilic bulgar, precum și în alfabetul chirilic românesc) și Ёё (IO, io, ca diftong).
С = К (nu înaintea vocalelor).
CA = КА.
CĂ = КЭ.
CÂ = КЫ.
CE = ЧЕ.
CEA = ЧА.
CI = ЧИ (de оbicei), ЧЬ (ca ultimă literă a unui cuvânt, dacă nu еste аccentuat), Ч/ЧЬ (ca ultimă literă a unui cuvânt, dacă acesta corespunde șablonului: ...ci (singular) ~ ...ci (plural); ex: Koпoлoвичь (Kopolovici)).
CIA = ЧИА.
CIO = ЧО.
CIU = ЧУ.
CO = КО.
CU = КУ.
E = Е.
EA = Я (dacă se citește ca un singur sunet), ЕА (dacă sunt două sunete; ex: реал (real) și kpeaт (creat)).
EEA = ЕЯ.
EIE = ЕЕ (fon. [e-ie], de ex.: kee (cheie)).
G = Г (dar nu înaintea vocalelor).
GE = ӁЕ.
GEA = ӁА.
GI = ӁИ (de оbicei), ӂЬ (ca ultimă literă a unui cuvânt, dacă nu еste аccentuat). 
GIA = ӁИА.
H = Х (nu sе scrie după C și G).
I = И (de obicei), -Ь (la sfârșitul unui cuvânt, dacă nu se accentuează (i semivocalic)), -Й (la sfârșitul unui cuvânt, după vocale (i semivocalic)).
IA = Я (la începutul unui cuvânt și după vocale), -ИЯ (în cuvinte ca: Ромыния(România); în verbe: detalia = деталия), -ИА- (în cuvinte împrumutate), -ЬЯ- sau, mai rar, -ИА- (în cuvinte locale).
IE = Е (la începutul unui cuvânt și după vocale), ИЕ (în cuvinte ca: теорие(teorie)), ЬЕ (de obicei în cuvinte locale: пьердут(pierdut)), ИЕ (în cuvinte împrumutate: Униуня Совиетикэ(Uniunea Sovietică)).
II = ИЙ (ca ultime litere ale unui cuvânt), -ИИ- (în interiorul unui cuvânt).
III = ИИ (ca ultime litere ale unui cuvânt).
IO = ЙО sau, mai rar, ИО (la începutul unui cuvânt), ЙО (după vocale), ИО (normal).
IU = ИУ (de exemplu, în sufixul -циуне (-țiune);ex:аkциуне(acțiune)), Ю (la începutul unui cuvânt), Ю (dacă sе citește cа [ʲu]: ochiul = окюл), ЬЮ (în cuvântul интервью).
X = КС [ks], КЗ [gz].

Tratatul de pace de la Adrianopol, (numit și "Tratatul de la Edirne"), a fost finalizat la încheierea războiului ruso-turc din 1828-1829 dintre Imperiul Rus și Imperiul Otoman, fiind semnat pe 14 septembrie 1829 în Adrianopol de Alexei Orlov și Abdul Kadîr-bei.
Imperiul Otoman dădea Rusiei acces la gurile Dunării și fortărețele Akhaltsikhe și Akhalkalaki din Georgia. Sultanul recunoștea stăpânirea Rusiei asupra Georgiei, (cu Imereti, Mingrelia, Guria), și a hanatelor Erevanului și Nahicevanului, care fuseseră cedate țarului de Persia prin Tratatul de la Turkamanciai semnat cu un an mai înainte. 
Tratatul deschidea strâmtorile Dardanele și Bosfor tuturor vaselor comerciale, liberalizând astfel comerțul cu cereale, animale vii și lemn. A fost nevoie să mai treacă însă ceva timp, până la semnarea tratatului de la Hünkâr İskelesi (1833) care să rezolve în sfârșit "problema strâmtorilor" . Sultanul garanta autonomia Serbiei, promitea autonomie Greciei și permitea Rusiei să ocupe Valahia și Moldova până când Imperiul Otoman reușea să plătească o uriașa despăgubire de război. 
Pentru Principatele Române, tratatul prevedea recunoașterea domniei pe viață a principilor aleși, fixa hotarul dintre Imperiul Otoman și Muntenia pe talvegul Dunării și restituia raialele Brăila, Giurgiu și Turnu Măgurele. Prin acest tratat se consfințea scăderea considerabilă a puterii Sublimei Porți asupra Țărilor Române în favoarea celei țariste.

Anna Vissi (în ; ) este o cântăreață, compozitoare și actriță născută în Cipru, cunoscută la nivel internațional în special în Cipru, Grecia și Statele Unite. În anii '80, Vissi a început o colaborare exclusivă cu Nikos Karvelas rezultând unul dintre cele mai de succes parteneriate muzicale din istoria Greciei. Împreună au fondat casa de discuri CarVi, care a devenit mai târziu Sony Music Grecia. A experimentat mai multe stiluri de muzică și a fost una din primii artiste din Grecia care au introdus elemente din muzica pop și cea dance în genurile laïko și entehno. Cel mai mare succes comercial l-a avut albumul "Fotia" (1989), urmat de "Kravgi" (2000), care a devenit cel mai bine vândut album al anilor 2000 și al optulea cel mai bine vândut album din toate timpurile în ceea ce privește numărul de copii vândute, în timp ce alte șase albume – "Kitrino Galazio" (1979), "I Epomeni Kinisi" (1985), "Klima Tropiko" (1996), "Travma" (1997) și "Antidoto" (1998) – s-au vândut în peste un milion de exemplare. A lansat mai multe șlagăre, printre care cel mai cunoscut cântec este „Dodeka”. Totuși, din cauza schimbării imaginii și trecerea la un stil laïko-pop mult prea comercial, piesele sale au fost primite de critică cu recenzii mixte, iar popularitatea sa a intrat într-un declin în anii 2010.
Cariera sa se întinde de-a lungul a aproape patru decenii, timp în care Vissi a influențat mai multe generații de tinere artiste. A câștigat șase premii Arion Music, 15 premii Pop Corn Music, și nouă premii MAD Video Music. Din 1995 până în 2013, Vissi a primit 32 de discuri de platină și 11 de aur în Grecia, devenind una dintre cele mai comerciale artiste din istoria țării cu peste 9,5 milioane de înregistrări vândute în întreaga lume. Albumul său "Kravgi" rămâne unul dintre cel mai bine vândute albume ale anilor 2000 și unul dintre cel mai bine vândute din toate timpurile, în vreme ce alte două —"Travma" și "Antidoto"— se regăsesc printre succesele comerciale. În Statele Unite, piesa Annei „Call Me", varianta în limba engleză a piesei "Eisai" (Tu ești), ajunge numărul 1 în U.S. "Billboard" Hot Dance Club Play Chart, în 2005. În 2010, Alpha TV a numit-o a doua cea mai certificată câtăreață greacă din 1960 încoace, după Haris Alexiou, în timp ce "Forbes" a considerat-o a cincisprezecea celebritate cu cea mai mare influență în Grecia.
Anna Vissi s-a născut la 20 decembrie 1957 în Pyla, Larnaca, Cipru, fiind a doua din cele trei fiice ale lui Nestora, patron al unui magazin și Sofia, casnică. A început să cânte de la o vârstă fragedă iar studiile muzicale le-a început de la vârsta de șase ani, la conservatorul local. În această perioadă susține mai multe concerte alături de sora sa, Lia,care o acompania la pian, formația fiind cunoscută sub numele de Surorile Vissi. La 12 ani câștigă primul său loc 1 la un concurs al tinerelor talente. Doi ani mai târziu, Anna devine principala cântăreață la Ayia Tilliria, care a reprezentat, de asemenea, și prima sa apariție televizată.
În 1973, familia sa se stabilește la Atena, Grecia, unde ea va reuși să continue studiile muzicale la Conservatorul Național. Va apărea alături de alte nume importante ale muzicii grecești precum George Dalaras, Haris Alexiou sau Vasilis Papakonstantinou în reprezentații din celebre cluburi de noapte din cartierul istoric atenian Plaka, timp în care Anna va studia și dreptul la Universitatea din Atena. Prima sa colaborare importantă, pe lângă cea cu George Dalaras, a fost cea cu compozitorul Stavros Koujioumtzis. Koujioumtzis a compus două cântece pentru Vissi, "S' Agapo" („Te iubesc”) și "Sta Hronia Tis Ipomonis" („În anii îngăduinței”). A mai colaborat cu alți compozitori greci importanți precum Mikis Theodorakis (1974/1975), Georgios Hadjinassios (1974), Doros Giorgiadis (1974), Nikos Karvelas (care avea să devină soțul său în 1975) și Mihalis Terzis (1976).
În 1977 Anna demarează un turneu alături de George Dalaras și Haris Alexiou într-o serie de concerte din care cel mai notabil este cel de la Rainbow, Londra, din iunie. În același an, ea va câștiga premiul pentru cea mai bună cântăreață și cel mai bun cântec ("As Kanoume Apopse Mian Arhi") ale anului la Festivalul Anual de Cântec din Salonic (Palais des Sports), iar în 1978 a fost propusă de ERT (Televiziunea Națională din Grecia) să reprezinte grecia la cea de-a 23-a ediție a Concursului Muzical Eurovision. Au existat două piese între care să se facă selecția - "Poso S'Agapo" și "O Kyrios Nobel" - dar, în final, din cauza controverselor dintre cei doi compozitori ai cântecelor, participarea sa a fost descalificată locul pentru Eurovision fiind atribuit Taniei Tsanaklidou.
În 1980, Vissi a participat la cea de-a 25-a ediție a concursului Eurovision reprezentând Grecia cu piesa „Autostop” și clasându-se pe locul 13 cu 30 de puncte. În același ani și-a lansat al treilea album de studio "Nai" („Da”) primind un disc de aur pentru cele 50.000 de copii vândute. Doi ani mai târziu, ea va reprezenta Ciprul la cea de-a 27-a ediție Eurovision cu un cântec pe care l-a compus chiar ea - „Mono I Agapi” („Doar dragostea”) - care s-a clasat pe locul 5 cu 85 de puncte, cea mai bună poziție ocupată de Cipru vreodată, performanță egalată ulterior în 1997 când a fost reprezentat de Hara & Andreas Constantinou și în 2004, reprezentant de Lisa Andreas. Cântecele nu au fost lansate pe niciun album sau single până în 2006 când ambele au apărut pe un CD single lansat de Anna în timpul celei de-a treia sa prezențe la Eurovision. Totuși, „Mono I Agapi” a fost lansat ca un single de vinil de 18 cm în 1982 de CBS cu o versiune în limba engleză intitulată „I'm Gonna Be A Fool for You” pentru fața B.
În anul 1983, Anna Vissi se căsătorește cu Nikos Karvelas, compozitor alături de care ea colabora încă din 1975. După căsătorie, colaborarea a fost mai apropiată iar toate lansările sale, începând cu anul 1975, care au fost recompensate cu aur sau platină au inclus cântece compuse de Karvelas. În 1986, ea a participat la finala cipriotă a Concursului Național de calificare pentru Eurovision, ocupând locul doi cu melodia „Thelo Na Gino Star", cântec ce nu a fost lansat nici în prezent (2010).
În 1985, Vissi lansează albumul "Kati Simveni" („Se întâmplă ceva”) care includea unul dintre cele mai faimoase cântece ale sale - Dodeka [„Douăsprezece (ora)”] - iar în 1986 albumul "I Epomeni Kinisi" („Următoarea mișcare”), urmat de "Empnefsi!" („Inspirație”) și "Tora" („Acum”) în 1988.
În 1988 ea își face debutul și ca producător de radio la postul ANT1. Emisiunea era intitulată după unul din cântecele sale, („Ta Koritsia Einai Atakta” - „Fetele sunt neascultătoare”) și era difuzată în fiecare week-end. În același an, Vissi participă la finala greacă de calificare pentru Eurovision cu piesa „Kleo” („Plâng”), clasându-se pe locul trei.
În 1989, lansează cu un succes notabil albumul de studio "Fotia" (Foc) fiind primul album care avea influențe muzicale vestice. Melodia centrală „Pseftika” („Fals”) a devenit rapid un hit iar Vissi a concertat în același an la „Palatul Diogenis", cel mai mare club de noapte/sală de concerte ateniană la acel moment.
La începutul anilor '90, Anna a continuat să interpreteze în Grecia cu Nikos Karvelas, susținând concerte la „Palatul Diogenis Palace” și apoi la „Rex". În noiembrie 1991, Vissi și Karvelas au demarat un proiect pentru o primă operă rock grecească, „Daimones” („Demoni”), bazată pe un libret de Stavros Sideras și pus în scenă la Teatrul Atticon din Atena timp de doi ani. Regizorul era Roger Williams iar Anna Vissi (Regina & Rozanne), Yannis Samsiaris (Daniel), Bessy Malfa (Witch & Loa) și John Modinos (inchizitorul) erau actorii principali. „Daimones” a rulat și la posturile de televiziune internaționale și a atras atenția agenților de pe Broadway. Un an mai târziu, în octombrie 1993, Vissi a jucat rolul principal al Afroditei din opera cu un singur act "Ode to the Gods" a lui Stavros Sideras, susținută o singură dată la Limassol, Cipru, în timpul celebrării Zilelor Commonwealthului. Președintele de atunci al Republicii Cipru, Glafkos Clerides, și regina Elisabeta a II-a a Marii Britanii s-au numărat printre auditori.
În anii următori, Karvelas și Vissi au lansat albumele "Lambo" în 1992, "Emeis" în 1992, "Live!" în 1993, "Re!" în 1994 și "O! Kypros" care conținea cântece tradiționale cipriote, în 1995. În 1994, a fost gazda unui spectacol săptămânal al postului ANT1, intitulat "Me Agapi, Anna", la un an după ce susținuse un concert în Cipru pentru sprijinirea apărării insulei.
În februarie 1996, Vissi lansează albumul recompensat cu trei certificații de platină în Grecia și alte trei în Cipru, "Klima Tropiko", acesta fiind caracterizat de noi linii melodice ale Annei. După mai bine de 40 de concerte susținute de-a lungul Greciei, ea a avut o serie de apariții de iarnă în clubul „Haos". În februarie 1997, Vissi câștigă trei premii la Premiile Muzicale Grecești: Cea mai bună artistă, Cea mai bună interpretare și Cel mai de succes hit în media.
În aprilie 1997, Vissi lansează "Travma" care devine aur în douăsprezece zile iar în șase luni se vând 150.000 de unități și obține o tripla certificare de platină.
În iarna dintre 1997-1998, Vissi a avut apariții la clubul "Gazi" iar în ajunul Anului Nou, la invitația primarului Atenei, ea susține un concert în Piața Parlamentului în fața a mai mult de 20.000 de spectatori, concert televizat în întreaga Grecie și Cipru. În martie 1998, Vissi depășește un record prin câștigarea a șapte trofee la Premiile Muzicale Grecești cu albumul "Travma". Câteva luni mai târziu, un nou CD single a fost lansat, acesta conținând piesele „Crush”, „Mavra Gyalia” și „Eleni”, alături de relansarea albumului "Travma" cu un CD bonus care conținea melodii din albumele anterioare, exclusiv pentru Australia.
În aprilie 1998, Vissi lansează albumul de studio "Antidoto", vândut în mai mult de 80.000 de copii într-o săptămână și depășind toate recordurile anterioare, în cele din urmă atingând statutul de triplu certificat de platină în Grecia și în Cipru. Pe timpul verii anului 1998, Vissi a prezentat un spectacol la clubul „Asteria".
Mai târziu, în același an, Vissi a susținut un concert de caritate (Telethon) la Palatul Prezidențial din Cipru, alături de orchestra prezidențială a Confederației Ruse continuat cu două concerte la Londra, în februarie 1999 (Forum Music Theatre, Palladium Theatre). La scurt timp, a demarat un alt mini-turneu în SUA, concertând la Los Angeles, Atlantic City, Chicago, Boston și New York (Madison Square Garden).
În New York, Vissi a susținut un mini-concert pentru fanii săi la Virgin Megastore din Times Square. Această interpretare a fost parte a seriei de evenimente găzduite de Virgin Megastore de promovare a unora dintre cele mai mari vedete internaționale, Vissi fiind singura artistă din Grecia care a primit această onoare. Evenimentul a fost mediatizat în regiunea Tri-State (zona metropolitană newyorkeză și orașele satelit) de postul de radio KTU și a fost parte componentă a „Zilei Anna Vissi” la cel mai mare sediu Virgin Megastore din the Statele Unite.
După o scurtă pauză în cariera muzicală, în aprilie 2000 Vissi a susținut un concert la Royal Albert Hall din Londra, în ceea ce a fost numit „spectacolul mileniului”, cântând în fața audienței formate din fani din Marea Britanie și reprezentanți de la Sony International și manageri de marketing din Europa.
La 13 mai 2000, ea va interpreta în calitate de invitat special în Cipru, la cea de-a 49-a ediție a concursului Miss Univers desfășurat la stadionul Eleftheria din Nicosia. Ea a cântat pentru prima dată piesa „On a Night Like This", melodie devenită celebră după preluarea sa de către superstarul australian Kylie Minogue și inclusă pe albumul "Light Years".
Câteva luni mai târziu a fost lansat primul său single internațional numit "Everything I Am", conținând versiunea originală și alte trei versiuni remixate ale cântecului (Almighty Mix, Eiffel 65 RMX, Groove Brothers Remix), precum și piesa în dublă variantă, greacă și engleză, „Moro Mou, No Tomorrow". Ea a filmat și primul său videoclip al acestui single, regizat de Antti Jokinen (Solar Films, Finlanda), care a costat 80.000.000 de drahme (310.000 dollars).
Separat de single-ul din engleză, Vissi a lansat și un nou single în greacă - „Agapi Ipervoliki” - care conținea șase noi cântece. A câștigat trei discuri de platină, în final stabilind patru certificări cu platină. În scopul promovării acestuia, ea a apărut într-o serie de concerte la „Asteria” alături de Karvelas li de formația ONE, avându-l pe Shaun Fernandez coregraf.
În septembrie 2000, Anna a susținut un concert de caritate la stadionul GSP Stadium din Nicosia, în fața a 12.000 de oameni, alături de ONE și un grup de dansatori de la Sony International. Ea a cântat melodii de pe întreg parcursul carierei sale de până atunci (1973-2001). În același an lansează la nivel internațional albumul în limba engleză "Everything I Am" care, deși reprezenta debutul unui ambițios efort de lansare a unei cariere internaționale, a eșuat să se claseze în topurile din Statele Unite. Conținea 12 piese purtând semnăturile Russ Ballard, Mark Taylor, Graham Stack, Steve Torch, Paul Stanley, Tina Shafer, Julian Harris, Danielle Gerber și Nikos Karvelas. Producătorii albumului erau Brian Rawling, Ric Wake și Peter Asher. În Grecia, după o săptămână, albumul atingea statutul de certificat cu aur (20.000 de copii +), în vreme ce în Australia, Africa de Sud, Spania, Italia, Franța, Germania, Turcia, Finlanda, Norvegia și în Asia a început promovarea sa cu un succes relativ.
În noiembrie 2000 era lansat "Kravgi", un album dublu cu 24 de piese noi care includea și un duet cu Katy Garbi. Atinge 3 certificații de platină într-o singură lună, stabilind un record și atingând apoi șapte discuri de platină ceea ce a făcut din "Kravgi" unul dintre cele mai de succes albume din istoria Greciei. Câteva luni mai târziu, Anna apare alături de Garbi și formația masculină ONE în reprezentații la Fever în timp ce acceptă invitația primarului Atenei de a concerta din nou în Piața Parlamentului, la celebrările din ajunul Anului Nou 2001.
Chiar înainte de Paști lansează un al doilea single de pe albumul său internațional, intitulat „Still in Love with You” cu remixuri (Radio Edit, Soda Club Radio Mix, Soda Club Mix, Soda Club TV Track) și producție de Brian Rawling. În septembrie 2001, a susținut un concert în Cipru, pe stadionul GSP, cântând în prezența a 18.000 de spectatori pentru mai bine de 3 ore. Cu doar o zi înainte, Anna Vissi era premiată pentru cele șapte discuri de platină obținute cu albumul "Kravgi".
La 6 iunie 2001, Anna a fost protagonista spectacolului "2001 Odiseea Păcii" desfășurat la București (în Piața Unirii, în apropiere de râul Dâmbovița), alături de regizorul și producătorul Emir Kusturica și formația No Smoking. Evenimentul includea un spectacol multimedia cu proiecții gigantice, lasere, holograme, ecrane de apă, sunet și lumină transpuse în scenă de Angelos Hatjandreou, regizorul spectacolelor lui Vangelis, o călătorie în timp și spațiu narată de actorul Marcel Iureș, în care Ulise, eroul epopeii homerice, este martorul întregii istorii a umanității privită ca o alternativă între cultură și comunicare, întărit de concertul „celei mai mari cântărețe de pop din Grecia”. Mai mult de 150.000 de spectatori au fost prezenți. Kusturica, alături de Angelos Hadjiandreou și Anna Vissi au asigurat direcția artistică a evenimentului, combinând muzica cu cele mai moderne expresii ale artei în spectacolul transmis în direct de postul de televiziune Pro TV.
În aprilie 2006, cu ocazia turneelor de promovare a piesei „Everything”, piesa cu care Anna reprezenta Grecia la concursul Eurovision din Grecia, interpreta a fost invitata TVR pentru un mini-concert susținut la 16 aprilie, în Piața Revoluției, alături de formațiile românești Akcent, Delia, Voltaj, Blondy și Trident. În ciuda renumelui Annei și a prezenței unor formații românești de top la acel moment, spectacolul prezentat de Cătălin Măruță a strâns puțini spectatori din cauza ploii abundente de la București. În timpul acestei a doua sa prezențe în România, Anna a fost invitata postului național de televiziune, interpretând piesele „Kanenas” și „Call Me”, artista manifestându-și totodată simpatia pentru reprezentantul României la concursul Eurovision din acel an, Mihai Trăistariu. Piesele României și Greciei erau văzute drept favorite la cucerirea trofeului dar în final aveau să se claseze pe locurile 4 (Mihai Trăistariu - "Tornero") respectiv 9 (Anna Vissi - "Everything"). Relația de amiciție și de colaborare dintre cei doi artiști începută cu această ocazie precum și succesul său profesional l-au propulsat pe Mihai între interpreții preferați în Grecia și Cipru, fiind invitat sa concerteze în Cipru de nu mai puțin de șapte ori, primind la sfârșitul anului și premiile pentru hitul anului și cea mai bună voce masculină.
La începutul anului 2002, Vissi a apărut în muzicalul "Mala - I Mousiki Tou Anemou", scris de Karvelas, bazat pe povestea de dragoste reală din timpul celui de-al Doilea Război Mondial de la Auschwitz, dintre Mala Zimetbaum și Edward Galiñski. Piesa, care s-a desfășurat la Palace Theatre din Atena (19 ianuarie 2002), a purtat semnătura regizorală a lui Yannis Kakleas și a fost acompaniată de orchestra simfonică alcătuită din 40 de muzicieni și dirijată de Yorgos Niarhos, iar în piesă au jucat alături de Anna încă 60 de actori printre care Leonidas Kakouris, Aias Manthopoulos, Katerina Dadaskalou, Elena Tirea, Stavros Giagoulis, Mihalis Anthis, Zoi Nalpandi, Elpia Braoudaki, Panos Metaxopoulos, Stelios Nikolaidis, Niki Palikaraki, Eleni Georgy și Alberto Eskenazi. Spectacolul, primit apreciativ de majoritatea criticilor, a fost difuzat de postul de televiziune Mega Channel un an mai târziu. Coloana sonoră a fost inclusă pe un album care a fost listat ulterior.
Către finalul anului 2002, Vissi lansează albumul "X", produs de George De Angelis. La scurt timp, albumul ajunge numărul 1 în Grecia, modul în care a reușit această performanță constituind tema unei ediții a emisiunii "Music Room" de la postul CNN. Albumul ajunge la fel de repede numărul 1 în diagramele IFPI și este certificat de două ori cu platină. În iarna dintre 2002-2003, Anna concertează la "Fever Club" din Atena, alături de Giannis Parios.
În mai 2003, Vissi are reprezentații în colaborare cu Nikos Karvelas și Irini Merkouri la "Boom" din Salonic iar la 15 iulie 2003, concertează la "A Plaz Voulas/Apollonies Aktes" alături de invitatul special Nikos Karvelas, urmat în seprembrie de un concert în Cipru, pe stadionul Tzirion din Limassol la celebrarea a 30 ani de carieră. În același an este premiată pentru contribuțiile sale la Organizația Paralimpică Cipriotă, în vreme ce o piață din Larnaca primește numele solistei. De asemenea, Anna este invitata președintelui Ciprului la Palatul Prezidențial din Nicosia.
La 5 decembrie 2003, Vissi lansează dublul album "Paraksenes Eikones" care este recompensat cu un dublu disc de platină în șase luni. Acesta era primul album de la cel din 1981, intitulat "Anna Vissi", care includea cântece scrise de alți compozitori în afară de Nikos Karvelas, album care a lansat de asemenea multe hituri. Pentru promovarea sa, interpreta a apărut la „Diogenis Studio” în sezonul de iarnă 2003-2004, alături de Konstandinos Christoforou, Nino și Hi-5.
Albumul conținea piesa „Eisai” a cărei variantă ulterioară în limba engleză, „Call Me", avea să se bucure de un succes deosebit în Statele Unite. Piesa „Treno” a cucerit premiul pentru cel mai bun videoclip și Cântecul Anului în Grecia la Arion Awards și a ocupat timp de 13 săptămâni locul 1 în topuri, a fost aleasă Cântecul Anului în 2003 și 2004 în Cipru și melodia deceniului de ascultătorii celui mai mare post radio din Cipru, Super FM.
La 31 martie 2004, Vissi a concertat în Piața Libertății din Nicosia, parte a celebrărilor ocazionate de integrarea Ciprului în Uniunea Europeană, după o invitație din partea Republicii Cipru. În mai 2004, demarează un mic turneu în Anglia și U.S.A., alături de Lambis Livieratos (cu care mai colaborase la începutul anilor '90), în vreme ce în luna iulie albumul "Paraksenes Eikones" era relansat cu un CD single bonus intitulat "Remixes 2004" care a fost certificat cu aur. La 29 august 2004, Vissi interpretează la ceremonia de închidere a celei de-a XXVIII-a Olimpiade de Vară, desfășurată la Atena. La concertul din Cipru din 3 septembrie, de pe stadionul GSP din Nicosia, Anna interpretează pentru prima dată cântecul „Call Me", varianta în limba engleză a piesei „Eisai” cântată de solistă la Jocurile Olimpice.
La 20 decembrie 2004, Vissi lansează un album live și un DVD care ating statutul de certificat cu platină în prima săptămână de la lansare. După acest concert, ea se mută în Statele Unite pentru a pregăti și promova piesa „Call Me". Sony BMG, compania producătoare alături de care Anna colaborase cu succes, nu a prezentat interes pentru piesă neavând încredere în potențialul acesteia, dar Vissi a dus produsul la Moda Records, o companie mică din New York iar melodia ajunge numărul 1 în U.S. Billboard Hot Dance Club Play Chart și numărul 2 în Billboard Hot Dance Airplay chart.. Anna a concertat apoi la Copacabana din New York pentru KTU PartyGras iar pe timpul iernii până în vara lui 2005 într-o serie de cluburi într-un mini-turneu de promovare a piesei „Call Me", printre aceste numărându-se "Central", "Mirage", "DNA", "The Sound Garden" și "Studio 9".
În iulie 2005, Vissi se întoarce în Grecia și lansează „Call Me” pe un CD single produs de Sony BMG, împreună cu o nouă piesă în limba engleză cu numele "Lie". Melodia ajunge numărul 1 în IFPI singles charts și este certificată cu aur. În aceeași lună, Anna a vizitat studiourile pentru înregistrarea unui nou album în limba greacă. În august 2005, Anna urcă pe scena "Coca-Cola Sound-Wave", spectacol desfășurat la Mykonos unde va cânta noua piesă „Lie” și unde își va surprinde fanii cu o prezență extravaganță. Reprezentația aceasta a fost considerată de mulți drept o revenire a Annei pe scena muzicală grecească după o absență de mai bine de un an.
La 27 septembrie 2005, Vissi lansează un nou album în limba greacă intitulat "Nylon" care devine certificat cu platină în 24 de ore și numărul 1 în "IFPI Greek Top 50 albums chart". La scurt timp, în octombrie 2005, albumul este lansat ca un dual disc, primul lansat vreodată în Grecia. Acesta includea imagini speciale cu Anna și Nikos Karvelas în studiouri precum și un duet cu liderul vocal al grupului Goin' Through, piesa "Erota i Polemo" (Dragoste sau război). Albumul a fost diferit de celelalte albume lansate de Vissi anterior, cu mai multe influențe rock precum și o combinașie de alte genuri rock, dance, baladă și hip-hop. La 24 noiembrie 2005, Vissi desfășoară reprezentații la "Club Votanikos" din Atena, alături de Goin' Through, Dimitris Korgialas, Evridiki și Despina Olympiou până în martie 2006.
Operatorul național grec de televiziune ERT a ales-o pe Anna Vissi pentru a reprezenta Grecia la Eurovision 2006. Vissi a prezentat patru piese la selecția din 14 martie 2006 de la "Votanikos Club". Telespectatorii din Grecia au votat prin SMS în combinație cu voturile unui juriu pentru piesa dorită a reprezenta țara la Eurovision. Două dintre piesele concurente erau compuse de Nikos Karvelas, „Everything” și „Who Cares about Love", la prima piesă Anna fiind autoarea versurilor. A treia piesă, „A Beautiful Night", era scrisă de grupul Pegasos iar ultima, „Welcome to the Party", opera compozitorului Dimitris Kontopoulos. „Everything” a fost selecționat cu o proporție de 47,79% din voturi. La o zi după finală, Vissi a filmat și videoclipul piesei. Casa de discuri Minos EMI, alături de care colaborase Vissi anterior, lansează la scurt timp un CD single cu cele două piese cu care Vissi intrase in concursurile Eurovision precedente, „Autostop” și „Mono I Agapi".
După finalizarea filmărilor la videoclip, Anna Vissi a demarat un turneu promoțional de-a lungul Europei la 12 aprilie 2006 începând cu Rusia. De asemenea a vizitat Malta, Cipru, Albania, Serbia și Muntenegru, România, Spania, Olanda, Suedia, Bosnia și Herțegovina, Belgia, încheind turneul la 10 mai în Israel..
La 19 aprilie 2006, ea lansează un single al piesei care includea versiunea originală precum și un remix semnat DJ Valentino și Christodoulos Siganos. Anna a relansat apoi albumul "Nylon" sub forma "Nylon: Euro-Edition", care includea toate piesele primului album precum și piesa de la Eurovision în variantele originală, remixată și versiunea karaoke. „Euro Edition” mai conținea și celelalte trei piese prezentate la preselecția pentru concurs: „Beautiful Night", „Who Cares About Love” și „Welcome to the Party", care au intrat în "playlist"-ul postului de radio prin satelit „Sirius Beat".
Anna a interpretat piesa Greciei la Eurovision intrând a 16-a în concurs, în acea seară, și a apărut singură pe scenă, purtând o vestimentație semnată Jean-Paul Gaultier. Deși era printre favorite, piesa Greciei s-a clasat în final pe locul 9 acumulând 128 de puncte, fiind una din cele două țări precalificate care s-au clasat în top 10 (cealaltă fiind Romania). Eurovision 2006 a fost câștigat de Finlanda, reprezentată de formația rock Lordi cu piesa „Hard Rock Hallelujah".
După Eurovision, „Everything” a fost lansat și în Finlanda la 24 mai 2006 de Sony BMG Finlanda, dupa ce fusese lansat anterior și în Suedia și atinsese locul 24 în topuri. Acesta era o preluare diferită de original. O nouă versiune a dicului dual "Nylon" a fost relansat conținând piesa de la Eurovision iar Anna concertează la Royal Albert Hall din Londra la 27 mai 2006 urmat de un concert la 8 septembrie pe staionul GSP din Nicosia, marcând începutul unui mini-turneu în Grecia denumit „The Best of Anna Vissi 2006. În toamna lui 2006, mini-turneul grecesc a fost continuat cu o serie de concerte cu casa închisă în Cipru, alături de formația Goin' Through.
La începutul lui 2007, Vissi se mută la Los Angeles, SUA, pentru a lucra la un album în limba engleză, timp în care, în februarie, o însoțește pe prietena sa Patricia Field la decernarea Premiilor Oscar din Los Angeles, California.
Vissi mai desfășoară un turneu mondial în ianuarie 2007. Ea călătorește în Australia alături de Konstantinos Christoforou și susține trei concerte la Melbourne și Sydney, iar de la 10 aprilie până la 1 mai 2007 concertează în America de Nord. Împreună cu Takis Zaharatos, Anna are reprezentații în Chicago, New York, Atlantic City, Connecticut (Foxwoods), Los Angeles, Montreal și Toronto. Vissi continuă turneul mondial în octombrie cu un mini-turneu european. Seria de concerte s-a desfășurat la Amsterdam și Bruxelles în vreme ce concertul său de la Paris a fost anulat fără vreo explicație.
În septembrie 2007, Sony BMG lansează o compilație denumită "The Essential Anna Vissi" în piețe selectate special. Albumul conținea 17 piese și includea unele din cele mai mari hituri ale Annei precum și piesa în limba engleză „Is it Safe?” care apăruse pe piață dar neoficial.
O lună mai târziu, ține un concert special de caritate la Londra pentru "Oinoussian Benevolent Fund". Acesta s-a desfășurat la "Royal Opera House" din Covent Garden alături de London Philharmonic Orchestra și a strâns 250.000 de lire sterline, sumă calculată fără a include prețul biletelor care era de 200 de lire per bucată.
De Anul Nou, Vissi a interpretat în cadrul unui mare concert desfășurat în orașul său natal Larnaca din Cipru. Vissi a petrecut o mare parte din 2007 și 2008 înregistrând un nou album în limba engleză. Într-un interviu cu fanii, Vissi a vorbit despre album descriindu-l ca „"un album rock cu melodii incredibil de frumoase, la care au lucrat unii dintre cei mai importanți oameni din industria muzicală din Statele Unite. Un album care poate fi realizat doar în SUA și care reprezintă ceea ce sunt; cred că acest album va fi un mare plus la cariera mea de până acum"". S-a dezvăluit faptul că acest album urma să fie lansat în prima jumătate a anului 2009.
În februarie 2008, Vissi semnează cu "Maple Jam Music Group" pentru managementul lansărilor albumelor în limbile engleză și greacă. În aprilie, MAD TV găzduia o competiție în cadrul emisiunii „Greek Week” în care vizitatorii site-ului web puteau vota primele lor 10 videoclipuri favorite din muzica grecească, câștigătorii urmând a fi prezentați într-o emisiune specială „Greek Top 30 Countdown” la 20 aprilie. Vissi a fost cel mai des nominalizată (cu 13 videoclipuri) și a ocupat prima poziție cu „Treno” în timp ce „Agapi Ipervoliki” a venit pe poziția a patra în topul celor 30 de videoclipuri.
La 28 iunie 2008, Vissi prezintă cântecul „Diri Dakta” care fusese postat inițial prin intermediul paginii sale oficiale MySpace; cântecul nu a apărut pe noul său album. Mai târziu, la 4 octombrie, Vissi va interpreta la o gală de caritate de la Grosvenor House Hotel din Londra. O piesă bonus din albumul în limba greacă era lansat la 29 octombrie 2008, alături de videoclipul piesei filmat la 22 octombrie la Mall Atena. Cântecul, intitulat „To Parelthon Mou” („Trecutul meu”), este prezent și pe coloana sonoră a filmului grecesc "Bank Bang" lansat in decembrie același an. Având compania Cosmote drept sponsor al albumului, trei piese ale acestuia au fost lansate la 26 noiembrie exclusiv în magazinele online ale sponsorului.
Albumul "Apagorevmeno" a fost lansat la 9 decembrie 2008, și includea cântece de Patrick Leonard, Adam Cohen, Kara DioGuardi, Glen Ballard, Dan Wilson, Yannis Kefonedes și Vissi însăși. Producția albumului purta semnăturile Annei, Greg Ladanyi, Patrick Leonard, CJ Vanston și Yannis Kefonedes. Era primul album din 1983 care nu includea nicio piesa compusă sau la care să fi colaborat Nikos Karvelas. Motivul pe care interpreta l-a oferit într-un interviu acordat revistei "Down Town Magazine" a fost că cei doi s-au plictisit de colaborarea îndelungată dat că asta nu exclude viitoarele colaborări. Albumul a fost certificat cu aur în prima săptămână de la lansare și a ajuns numărul unu în a doua săptămână, stabilind în final o dublă certificare cu platină în Grecia și Cipru. În august 2009, "Apagorevmeno" devine primul album care avea patru piese între primele 10 în diagramele pentru piesele grecești descărcate, conform Billboard, de la lansarea acestui grafic.
La 24 februarie 2009, Vissi își reînnoiește contractul cu Sony Music Grecia.
Anna Vissi planificase inițial apariții la "Athinon Arena" începând cu luna februarie 2009 în scopul promovării noului album dar decide să susțină în schimb un concert uriaș la Atena pe timpul verii urmat și de un turneu de-a lungul Greciei, turneu început în iulie iar biletele fiind vândute complet pentru toate aparițiile din Grecia. Turneul s-a încheiat la 25 septembrie 2009 cu un concert pe stadionul GSP din Nicosia, Cipru, și a fost un succes total, publicul grec bucurându-se din nou de apariția Annei pe scenele din Grecia după o absență de patru ani.
La 16 noiembrie 2009, "Apagorevmeno" a fost relansat sub denumirea "Apagorevmeno+" și conținând 3 noi piese și două remixuri într-un ambalaj special, ecologic.
Vissi a interpretat totuși pe "Athinon Arena" la 6 noiembrie. Alături de a au apărut pe scenă artiști greci precum formația Ble, Giorgos Sambanis, Mario, Vera Boufi, Elisavet Spanou, Mihalis Zeis și DJ Dim Trik. Spectacolul a fost denumit „The Fabulous Show” la fel ca cel mai recent single.
În ianuarie 2010, piesa „Treno” de pe albumul Paraksenes Eikones a fost votat „Cântecul deceniului” în Cipru, de către ascultătorii celui mai popular post de radio din țară, "Super FM".
Vissi a înregistrat un nou album în limba engleză în Los Angeles, California, cu o tentativă de lansare a sa în 2010. Printre compozitorii pieselor se numără Dave Stewart, Glen Ballard, Patrick Leonard și Brian Howes. Programat a fi lansat inițial în a doua jumătate a anului 2009, albumul a fost amânat pentru ca Vissi să își poată îndeplini angajamentele legate de „The Fabulous Show".
În iulie 2010, Vissi a confirmat că filmează în prezent (2010) un documentar alături de regizoarea Christine Crokos, care se va axa pe viața de zi cu zi a Annei. Documentarul va fi difuzat de Alpha TV la sfârșitul lui 2010, deși nu s-a semnat un contract cu acest post de televiziune, în vreme ce altele și-au manifestat interesul de asemenea.
Anna Vissi urmează a lansa albumul în limba greacă în a doua jumătate a anului 2010. A confirmat ca a fost înregistrat primul single, programat pentru septembrie. Conform site-ului de muzică "Tralala.gr", noul produs va conține piese semnate de Nikos Karvelas, Giorgos Sabanis, Giannis Kifonidis, Giannis Hristodoulopoulos, Alex Papaconstantinou și Dimitris Kontopoulos dar informația nu a fost confirmată oficial.
Vissi a apărut alături de Sakis Rouvas pentru o serie de concerte care s-a desfășurat la "Athinon Arena" în sezonul de iarnă 2010-2011 ceea ce a reprezentat prima lor apariție și colaborare după cea din 1996 când au înterpretat împreună în clubul "Haos", și totodată al doilea an consecutiv în care Vissi concertează la Athinon Arena. Cei doi prevăd și înregistrarea unui duet care să fie lansat în conjuncție cu reprezentațiile live.
În noiembrie 2013 Vissi a semnat cu casa de discuri Panik. Primul cântec de pe următorul album „I Kathimerinotita Mas” (Rutina noastră de zi cu zi) a fost lansat la mijlocul lunii noiembrie a anului 2013 și a devenit cel mai popular single pe iTunes în prima zi de la lansare acest lucru ajutând piesa să se claseze pe locul al doilea în clasamentul grec I-Tune Charts. În prima săptămână de la lansare a fost cel mai difuzat cântec la posturile grecești de radio. Pe 20 decembrie 2013, Vissi a cântat, alături Antonis Remos în cadrul concertului „Ena I Kanena” desfășurat la Pantheon Theatre în Atema.
La 30 noiembrie 2015, Vissi lansează albumul „Sinentefxi”, care cuprinde 14 cântece noi. Albumul s-a clasat pe primul loc în Cipru și Grecia, reușind să intre în top 100 albume din Malta și Spania.
Anna Vissi are 35 de premii și a fost nominalizată de peste 49 de ori în întreaga sa carieră. Aici nu sunt incluse sondajele și alte premii în afară de cele recunoscute oficial. A cucerit 6 trofee la "Arion Music Awards", 4 la "Cyprus Music Awards", 15 la "Greek Pop Corn Music Awards", 9 la "MAD Video Music Awards" și 2 la "Thessaloniki Song Festival" (Festivalul de Cântec din Salonic).
! colspan="3" style="background: #FFF179;" |Participarea Annei Vissi la Concursul Muzical Eurovision

Natalia Gordienko (n. 11 decembrie 1987, Chișinău, Republica Moldova) este cântăreață și dansatoare din Republica Moldova, participantă la Eurovision 2006 cu Arsenium.
Natalia Gordienko s-a născut pe 11 decembrie 1987, în orașul Chișinău. Încă din copilărie, nu a existat nicio îndoială ca Natalia va deveni artist interpret. La doar cinci ani, a dat primele concerte pentru familia sa și apoi, ca elevă, a participat la diverse spectacole, fascinând audiența.
De la vârsta de 10 ani, Natalia a performat în Золотой ключик” (Golden key), cel mai important show TV pentru copii de la o televiziune de top a Moldovei. Pe lângă școală, dans și cântat în cor,  Natalia a studiat pianul timp de 7 ani, având un program foarte strict în fiecare zi, dar acest lucru nu a împiedicat-o să obțină rezultatul dorit, dând dovadă de perseverență, ambiție, determinare și inventivitate pentru a cuceri fiecare treaptă propusă.
După ce a terminat liceul, timp în care a participat la numeroase concursuri muzicale naționale și  internaționale, Natalia a intrat la „Academia de Muzică, Teatru și Arte Plastice”, la secția Pop și Jazz Vocal.
Anul 2009 a fost un an al provocărilor, dar și al succeselor pentru Natalia. Pe lângă genurile muzicale diverse pe care le-a încercat, Natalia a încercat și rolul de DJ, într-un proiect numit Star DJ, la care a obținut premiul I, dar nu i-a fost ușor, pentru că nu avea deloc experiență anterioară ca DJ. 
În 2010, Natalia lansează primul ei album „Time” (Timpul), pentru ca în 2011 să lanseze „Cununa de flori”, cel de-al doilea album al său.
În 2015 a lansat un single intitulat "Summertime", semnat de FLY RECORDS.
Pentru succesul atins în artă, a fost distinsă cu titlul de „Artist emerit al Republicii Moldova” prin Decretul Președintelui Republicii Moldova, devenind cel mai tânăr artist care a primit acest premiu.

Christine Guldbrandsen (n. 1985, Bergen) a reprezentat Norvegia la Eurovision 2006 cu cântecul "Alvedansen". S-a clasat pe locul 14. 

six4one este un grup elvețian creat special pentru a intra în concursul Eurovision 2006.

Darren "Daz" Sampson (n. 1974 în Stockport, Greater Manchester) este un cântăreț britanic care și-a reprezentat țara la ediția din 2006 a concursului Eurovision.

Dance with the Wolves este unul din single-urile lansate de cântăreața ucraineană Ruslana în 2005.

Wild Energy este titul celui de-al doilea album internațional al Ruslanei, lansat în anul 2008.



Wild Dances este titlul piesei muzicale cu care Ruslana a câștigat Eurovision 2004. În același an, piesa muzicală a fost lansată pe piața muzicală din toată lumea. Pe 15 iunie 2004 , single-ul "Wild Dances" s-a situat pe locul 1 în chart-ul Ultratop 50 și a rămas pe locul 1 pentru 10 săptămâni consecutive, fiind cea mai mare performanță reușită de un câștigător al Eurovisonului după ABBA.

Ordinul Papaverales face parte din clasa Magnoliatae. El cuprinde în special plante erbacee, arbuști. Rar întâlnim în acest ordin arbori, care de obicei sunt de talie mică.

Ordinul Nymphaeales cuprinde plante acvatice.
Caracteristicile ordinului sunt:

Nimfeaceele (Nymphaeaceae) (din latina "nymphaea" = nufăr) este o familie de plante erbacee acvatice, cu rizomi și rădăcini adventive, cu frunze cordiforme lung pețiolate, plutitoare sau emerse, cu stomate numai pe fața superioară, cu flori mari, solitare, hermafrodite (bisexuate) și cu fructe nucule, bace sau capsule (ex. nufărul alb, nufărul galben, lotusul, drețele).
Familia cuprinde 6 genuri cu 55-60 specii hidrofite. Cele mai multe nimfeacee sunt plante de origine tropicală, ierboase (erbacee), acvatice, prezentând adaptări morfologice și anatomice speciale la viața acvatică. Dau un aspect feeric bălților liniștite prin frunzele mari și florile lor bogate și mari.
Nimfeaceele este o familie cosmopolită de plante acvatice cu flori mari, răspândită în toată lumea prin habitatele cu apă dulce (lacuri și iazuri, râuri și pâraie, izvoare, mlaștini, șanțuri, canale și apele de maree) din regiunile atât temperate, cât și tropicale.
Familia cuprinde 6 genuri: "Barclaya", "Euryale", "Nuphar", "Nymphaea", "Ondinea" și "Victoria". 
Sunt fixate de substrat prin rizomi și rădăcini adventive. Rizomul este gros, cărnos, de la el pleacă frunzele. Frunzele sunt mai adesea întregi, rar sectate, ele pot fi submerse sau emerse (natante), plutind la suprafața apei. Frunzele de formă cordată, ovată până la subrotundă sau peltată, cu sinus bazal profund, sunt lung pețiolate. Pețiolul cu lacune mari, sub formă de canale aerifere. Organele vegetative posedă laticifere.
Florile sunt mari, emerse, solitare, axilare, hermafrodite (bisexuate), cu simetrie radiară. La sepale, petale și stamine se întâlnește toată gama metamorfozelor de organe florale. Florile au un periant (înveliș floral) monohlamideu sau diplohlamideu, cu elementele dispuse hemiciclic. Învelișul floral de culoare albă, roz sau galbenă, cu foliolele dispuse spiralat, este diferențiat în caliciu și corolă. Sepalele și petalele sunt dispuse pe receptacul spiralat. Caliciul este dialisepal (cu sepale separate), iar corola dialipetală (cu petale separate).
Floarea are formula K, C, A, G.
Androceul este format adesea din stamine numeroase până la 6. Gineceul este semiinferior (la unele specii inferior sau superior), alcătuit din numeroase carpele (pluricarpelar), apocarpe (neunite), uneori sincarpe (unite), dispuse ciclic
Polenizarea este entomofilă, prin intermediul insectelor. Fructele sunt nucule, bace sau capsule. Semințele cu endosperm și perisperm.
Nimfeaceele se înrudesc cu alismataceele, berberidaceele, ranunculaceele și cu unele plante din ordinul "Rhoeadales".
Flora spontană a României conține 4 specii care aparțin genurilor "Nuphar" și "Nymphaea" :
1. "Nymphaea lotus" var. "thermalis" — lotusul, numit popular drețe. Lotusul egiptean ("Nymphaea lotus") este o plantă acvatică subtropicală, răspândită în Africa de Est și Asia de Sud-Est, mai ales în bălțile și lacurile aferente Nilului din Egipt. Semințele și rizomii suculenți sunt utilizau în alimentație de către populația egipteană. Are rizomul gros și voluminos. Frunzele sunt mari, poliforme, la început liniare apoi lanceolate, rotunde sau cordate, de obicei pețiolate. Florile au 10 cm în diametru și sunt albe-gălbui cu miros delicat de trandafir. Floarea se află deasupra apei 4-7 zile fiind deschisă noaptea și dimineața, între orele 21-10; ziua floarea este închisă. Pedunculul floral este mai scurt și mai gros comparativ cu pețiolul frunzei. În România se găsește "Nymphaea lotus" var. "thermalis" - drețele, care crește în apele termale ale pârâului Pețea și Băile 1 Mai (Oradea). Este considerat un relict terțiar în flora României, înrudit cu lotusul egiptean și a rezistat în România datorită izvoarelor termale din regiune. 
2. "Nymphaea alba" — nufărul alb. Este o plantă acvatică întâlnită în România mai ales în apele stătătoare sau lin curgătoare, bălți până la 2 m adâncime. Are rizom puternic, fixat pe fundul apei prin numeroase rădăcini. Tulpină perenă groasă și scurtă. Frunzele sunt mari, cordate, pieloase, lung pețiolate, cu limbul ovat și adânc cordat. Frunzele plutesc la suprafață datorită numeroaselor canale aerifere din limb și pețiol. Înflorește în lunile iunie-septembrie. Florile mari, hermafrodite, albe sau ușor roze, lung-pedicelate, sunt susținute de foile externe ale periantului în formă de bărcuțe și sunt frecventate de muște și de coleoptere. Sepale în număr de 4-5, petale numeroase, dispuse în spirală. Stamine numeroase. Fructele în formă de capsulă falsă, cu pereți cărnoși, se maturizează sub apă. Semințele sunt numeroase și au o substanță cleioasă care servește la diseminare
3. "Nymphaea candida" — nufărul alb ca neaua. O plantă mai rară în România, răspândită în apele stagnante sau lin-curgătoare din Delta Dunării și șesul Tisei. Înflorește în lunile iulie-august. Florile sunt albe, plutitoare, cu un diametru de 6–13 cm. Frunzele sunt ovate, lungi până la 30 cm, late de 25 cm. Utilizat ornamental în înfrumusețarea luciurilor de apă din parcuri și grădini publice.
4. "Nuphar luteum" — nufărul galben. Este răspândit prin apele stagnante sau lin curgătoare, bogate în mâl, bălțile și iazurile din câmpiile României. Rizom gros. Limbul frunzei este mare, ovat, adânc cordat. Pețiolii și pedicelele florali sunt lungi. Înflorește în lunile iunie-iulie. Are florile galbene. Are 5 sepale, mari, galbene-verzui, petaloide. În interiorul sepalelor se află numeroase petale (10-20), mici, galbene, mai mici decât sepalele. Fruct bacă.
Nimfeaceele au flori frumoase, arătoase sau plăcut mirositoare. Aspectul frumos al nuferilor, în special a speciilor de "Nymphaea" și "Victoria", amplificat de habitatele lor acvatice, a dus la cultivarea lor ca plante ornamentale în întreaga lume. Cele mai importante specii ornamentale sunt lotusul stelat ("Nymphaea nouchali") cu flori violet-albastre, nufărul alb ("Nymphaea alba") cu flori albe sau ușor roze, victoria amazonică ("Victoria regia") cu flori albe, "Nymphaea rubra" cu flori rosii, "Nymphaea caerulea" cu flori albastre, "Nymphaea capensis" cu flori azurii, "Nymphaea odorata" cu flori roze și "Nymphaea mexicana" cu flori galbene. "Barclaya longifolia" este o planta de acvariu foarte apreciate datorită variației în culoare a frunzei.
Semințele și rizomii celor mai multe genuri, cu conținut bogat în amidon și proteine, au fost folosite ca hrană de oameni de-a lungul istoriei și sunt utilizate și în prezent, în mod obișnuit de către indigeni, mai ales în timpul foametei. Semințe de "Euryale ferox", "Victoria regia" sunt prăjite și consumate. Rizomii de "Nuphar lutea", "Nymphaea nouchali", "Nymphaea stellata" se consumă ca aliment.
Civilizațiile egiptene și Maya au utilizat florile de "Nymphaea" ca narcotic (psihodisleptic) pentru a induce extazul între castele de preoți. Unele specii de nimfeacee sunt folosite ca plante medicinale. Rizomii de "Nymphaea nouchali" sunt utilizați în tratamentul dizenteriei și diareei. "Nymphaea stellata" este folosit pentru a calma durerile cardiace. Florile de nufăr galben ("Nuphar lutea") au proprietăți sedative, astringente, iar rizomii proprietăți antibiotice, antitrichomonazice, emoliente și astringente. Florile de nufăr alb ("Nymphaea alba") au proprietăți sedativ-nervoase, cu rezultate bune în insomnii, anafrodisiace cu diminuarea apetitului sexual exagerat, iar rizomii au proprietăți sedative, anafrodisiace, tonic-nutritive și astringente.

Filozofia istoriei este un domeniu al filozofiei în care dezbaterile se axează asupra naturii și sensului istoriei. Filozofia istoriei și istoria filozofiei sunt două domenii distincte care nu trebui confundate.
Ca domeniu de cercetare adiacent filozofiei, filozofia istoriei își are începuturile în lucrarea lui Kant, în "Ideea unei istorii universale din punct de vedere cosmopolit". 
În "Rațiune în istorie", Hegel abordează principalele probleme ale filozofiei istoriei precum și contribuția filozofiei la cercetarea istoriei. În "Prelegeri de istorie a filozofiei", Hegel afirmă că aportul filozofiei în cunoaștere - în genere și în analiza istoriei - în particular este ideea de rațiune; rațiunea guvernează lumea, prin urmare istoria universală s-a derulat în mod rațional, spune Hegel. În "Fenomenologia spiritului", filozoful german abordează dialectica stăpânire-sclavie și sinteza dintre acestea două ca rezultat al Revoluției franceze și a războaielor napoleoniene.

Sabin Bălașa (n. 17 iunie 1932, Dobriceni județul interbelic Olt - d. 1 aprilie 2008, București) a fost un pictor, autor și regizor de filme de pictură animată, dar și scriitor român. Bălașa a absolvit în 1955 "Institutul de Artă" "Nicolae Grigorescu" din București.
Obsesia declarată a vieții și a artei lui Sabin Bălașa a fost să inițieze o mare renaștere artistică și culturală. Alegerea sa a fost să fie renascentist, înțelegând că Renașterea nu se consumă istoric într-o perioadă anume de reconsiderare a valorilor, ci însoțește, ca stare de spirit, demersul creatorului de cultură. Dincolo de valoarea intrinsecă a picturii sale, apreciată în întreaga lume cu atribute acordate doar capodoperelor, opera amplă a lui Sabin Bălașa, care cuprinde, deopotrivă și creația cinematografică (i s-au acordat prestigioase premii internaționale pentru filmele de animație), literară și publicistică, își pune amprenta inconfundabilă asupra epocii.
Deși arta sa nu e nici pe departe facilă, ea se dezvăluie cu generozitate și, pe insesizabile trepte de inițiere, spune cu adevărat ceva oricărui privitor. Pe Sabin Bălașa nu trebuie să-l explici ca să-l simți, și abia după ce-l simți începi să-ți explici lumea în care ai simțit. O hermeneutică hipnotică unică și tipică artei lui Sabin Bălașa dezvăluie cu discreție ceea ce autorul știa dintotdeauna - Renașterea pe care își propunea s-o inițieze înflorise deja din chiar clipa în care măiastra sa mână apucase penelul.
S-a născut în Oltenia, la Dobriceni, la 17 iunie 1932. Tatăl său, preot, și mama sa, învățătoare, își transformaseră casa în muzeu arheologic și etnografic, cu peste 3000 de piese. A fost școlit la Craiova și apoi la București. A fost legat spiritual de Italia pe care a vizitat-o de mai multe ori, pentru a primi diferite premii, dar și pentru a picta, în special de Florența. Aceeași legătură a simțit-o față de Iași, unde a realizat în intervalul 1968-1978 celebrele murale care înnobilează Sala Pașilor Pierduți a Universității Al. I. Cuza, și unde s-a simțit permanent acasă, motiv pentru care declara, cu umor, că este "moldovean de origine oltean". Celebritatea pe care i-au adus-o muralele de la Iași și pentru care era considerat clasic înainte de a împlini 40 de ani, a determinat o adevărată vânătoare de Sabin Bălașa. 
Marii colecționari din România, dar și din Europa și SUA, i-au dorit lucrările, crescând cotația acestora la valori amețitoare pentru artiști cu mai puțin noroc sau talent, puternicii epocii i-au comandat și i-au plătit două lucrări dedicate cuplului Ceaușescu (de altminteri, remarcabile ca valoare artistică; în schimb, Bălașa n-a pictat niciodată tractoare, ciocane și seceri și opera sa nu s-a încadrat în rigorile ideologice ale comunismului). Succesele sale au atras și contestări vehemente, alimentate, cel mai adesea, de faptul că picturile sale se vindeau cu prețuri mult mai mari decât ale clasicilor români și absolut nesperate de contemporani. 
Totuși, în special în ultimul deceniu, tocmai aceste prețuri au acționat ca un adevărat accelerator de performanță pentru piața de artă românească, ceea ce cu onestitate recunoștea un valoros pictor ieșean atunci când a început să vândă cu câteva mii de euro o lucrare, față de câteva sute cât primea de obicei, după ce aceeași Sală a Pașilor Pierduți găzduise expoziția Sabin Bălașa organizată de Galeriile de artă Top Business în cadrul căreia cea mai ieftină lucrare costă câteva zeci de mii de euro. Cum expoziția a fost vizitată, în trei săptămâni, de peste 60.000 de oameni, unii sosiți de departe, chiar din străinătate pentru a se întâlni cu opera lui Sabin Bălașa reunită într-un simbolic transfer de semnificație între muralele realizate în anii 70 și lucrări recente ale maestrului care împlinea 70 de ani, se mai poate vorbi și de un al treilea și cel mai important gen de "vânătoare de Sabin Bălașa" - uriașul succes de public.
Studii: 
Sabin Bălașa s-a stins din viață în data de 1 aprilie 2008, la Spitalul Sfânta Maria din București în urma unui cancer pulmonar.
A fost înmormântat la Cimitirul Eternitatea din Iași în data de 5 aprilie 2008.
Sabin Bălașa este unchiul chitaristului Andrei Bǎlașa, care conduce trupa de copii Phenomenon, ca chitarist și compozitor.
Autor și regizor a 12 filme de pictură animată:
19 picturi murale (aproximativ 270 m2),Universitatea Alexandru Ioan Cuza, Iași
Două picturi murale, Universitatea "Dunărea de Jos" din Galați:
"Nunta Cosmică (Miorița)" la Hotel București
Două picturi murale la Academia de Studii Economice, București
Două picturi murale la Agricola Internațional, Bacău
Sala rondă din Hotel Intercotinental, București.
Alte picturi murale în reședințe particulare.
Expoziții personale: 
Autor al unui număr larg de articole și eseuri în presa scrisă între anii 1956-2007, printre care: 
Interviuri

Transmission Control Protocol (sau TCP, în traducere liberă din engleză "Protocolul de Control al Transmisiei") este un protocol folosit de obicei de aplicații care au nevoie de confirmare de primire a datelor. Efectuează o conectare virtuală full duplex între două puncte terminale, fiecare punct fiind definit de către o adresă IP și de către un port TCP.
Transmission Control Protocol (TCP) este unul dintre protocoalele de bază ale suitei de protocoale Internet. TCP este unul dintre cele două componente originale ale suitei (celalalt fiind Protocolul Internet, sau IP), astfel încât întreaga suita este frecvent menționată ca stiva TCP/IP. În special, TCP oferă încredere, asigura livrarea ordonata a unui flux de octeți de la un program de pe un computer la alt program de pe un alt computer aflat în rețea. Pe lângă sarcinile sale de gestionare a traficului, TCP controlează mărimea segmentului de date, debitul de informație, rata la care se face schimbul de date, precum și evitarea congestionării traficului de rețea. Printre aplicațiile cele mai uzuale ce utilizează TCP putem enumera World Wide Web (WWW), posta electronica (e-mail) și transferul de fișiere (FTP).
Protocolul corespunde "nivelului transport" din stiva TCP/IP. TCP oferă un serviciu de comunicare la un nivel intermediar între un program de aplicație și Protocolul Internet (IP). Atunci când un program de aplicare dorește sa trimită o bucată mare de date pe Internet, în loc sa fragmenteze datele în pachete IP de dimensiuni mici și sa emită o serie de cereri pentru protocolul IP, software-ul poate emite o cerere unică pentru TCP și sa lase protocolul TCP sa se ocupe de detaliile de manipulare.
Protocolul Internet (IP) se ocupa cu schimbul de blocuri de informații numite pachete. Un pachet este o secvență de octeți și constă dintr-un antet, urmată de secțiunea de date propriu-zise. Antetul furnizează informații despre destinația pachetului și, opțional, informații de rutare utilizate pentru transmitere, până când acesta ajunge la destinația sa finală. Secțiunea de date conține informația necesara pe care IP trebuie sa o transmită.
Datorită congestiilor din rețea, încărcarea traficului, sau alte comportamente imprevizibile, pachetele IP pot fi pierdute, duplicate, sau livrate în alta ordine la destinație. TCP-ul detectează aceste probleme, solicita retransmisia pachetelor pierdute, rearanjează pachetele în ordine, ajută la minimizarea traficul din rețea în vederea reducerii apariției altor probleme. Odată ce la recepție, protocolul TCP termina de reasamblat secventa de octeți transmisa inițial, o pasează mai sus către programul de aplicație. Prin urmare, TCP va ascunde nivelului aplicație detaliile de transmise specifice nivelului inferior, rețea.
TCP este folosit pe scară largă de multe de aplicații de Internet cele mai populare, inclusiv a World Wide Web (WWW), E-mail, File Transfer Protocol (FTP), Secure Shell, de tip peer-to-peer file sharing, precum și unele aplicații media de streaming.
TCP este optimizat, mai degrabă, pentru livrarea exacta decât livrarea la timp a datelor, și prin urmare, TCP înregistrează uneori, întârzieri relativ mari de timp (de ordinul secundelor), în timpul de așteptare pentru unele mesaje ce sosesc în alta ordine sau pentru retransmisia de mesaje pierdute. Acesta nu este deosebit de potrivit pentru aplicații în timp real, cum ar fi Voice over IP. Pentru acest gen de aplicații, sunt recomandate protocoale cum ar fi Real-Time Transport Protocol (RTP), ce rulează peste User Datagram Protocol (UDP).
TCP este un serviciu de încredere care garantează livrarea unui flux de date trimis de la o gazdă la alta fără duplicarea sau pierderea de date. Din moment ce transferul de pachete de date pe rețea, nu este sigur, o tehnică cunoscută sub numele de confirmare pozitivă cu retransmitere este folosita pentru a garanta fiabilitatea transferurilor de pachete. Aceasta tehnica fundamentala, consta în faptul ca receptorul răspunde cu un mesaj de confirmare ("acknowledgement") de fiecare data când primește un pachet de date. Expeditorul păstrează o copie a fiecarui pachet trimis, și așteaptă confirmarea înainte de a trimite pachetul următor. Expeditorul păstrează, de asemenea, și un timer, atunci când pachetul a fost trimis, și va relua retransmiterea pachetului în cazul în care timer-ul expira iar confirmarea recepției întârzie sa apară. Contorul de timp este necesar în cazul în care un pachet se pierde sau este deteriorat.
TCP constă într-un set de reguli: pentru protocol, el este totdeauna asociat cu Protocolul Internet, iar pentru Protocolul Internet, reprezinta o metoda de a trimite datele, pe baza unui "sir de unități de mesaj" între calculatoare prin Internet. În timp ce IP-ul se ocupa doar de livrarea efectiva a datelor, TCP-ul are grija ca un mesaj sa fie împărțit în unități individuale de date, numite "segmente", și sa tina evidenta segmentelor transmise, pentru dirijarea eficientă prin intermediul rețelei. De exemplu, când un fișier HTML este trimis de la un server web, stratul software TCP de pe acel server împarte secvența de octeți al acelui fișier, în segmente și le transmite în mod individual către stratul software IP (Nivelul Internet). Nivelul Internet încapsulează fiecare segment TCP într-un pachet IP prin adăugarea unui antet, care include (printre alte date) adresa IP destinație. Chiar dacă fiecare pachet are aceeași adresă de destinație, acestea pot fi rutate pe căi diferite prin intermediul rețelei. În cazul în care programul client pe computerul destinație le primește, stratul TCP (Nivelul Transport) reasamblează segmentele individuale asigurându-se totodată de ordonarea corecta și fără erori a acestora, înainte de a fi livrate către nivelul aplicație.
Modul de operare al protocolului TCP implica existenta a trei faze. In prima faza, conexiunea trebuie stabilita (), urmând un proces de confirmare pe baza mai multor pași. Imediat ce conexiunea a fost realizata, urmează transferul datelor (). Odată ce transferul datelor s-a încheiat, conexiunea trebuie terminata () în ideea de a închide calea virtuala și de a elibera resursele hardware/software implicate în proces.
O conexiune TCP implica mai multe stări; câteva dintre ele sunt descrise mai jos:
TCP utilizează noțiunea de numere de port () pentru a identifica trimiterea și recepția aplicațiilor punctelor finale ("end-points") de la o gazdă, sau a prizelor de Internet ("Internet sockets"). Fiecare parte a unei conexiuni TCP are asociat un număr de port pe 16 biți, fără semn (0-65535) rezervat pentru expedierea sau primirea datelor de aplicație. Sosirea pachetelor de date TCP sunt identificate ca aparținând unei anumite conexiuni TCP, după priza sa (), care este o combinație dintre adresa gazdei sursă, portul sursă, adresa gazdei destinație, și portul de destinație. Aceasta înseamnă că un computer server poate susține pentru o multitudine de clienți, simultan mai multe servicii per client, atât timp cât fiecare client are grija de a iniția simultan mai multe conexiuni către un port de destinație din porturi sursă diferite.
Numerele de porturi sunt clasificate în trei categorii de bază: "bine-cunoscute", "înregistrate", precum și "dinamice/private". "Porturile "bine-cunoscute"" sunt atribuite de către Internet Assigned Numbers Authority (IANA) și sunt, de obicei utilizate de nivele sistem sau procese rădăcină. Aplicațiile bine cunoscute care rulează ca servere și care asculta în mod pasiv pentru conexiuni, de obicei folosesc aceste porturi. Câteva exemple includ: FTP (20 și 21), SSH (22), Telnet (23), SMTP (25) și HTTP (80). "Porturile înregistrate" sunt de obicei utilizate de aplicații ale utilizatorului final, ca porturi sursa efemere atunci când contactează servere, dar pot identifica, de asemenea, anumite servicii care au fost înregistrate de către o terță parte. "Porturile dinamice/private" pot fi, de asemenea, utilizate de aplicații ale utilizatorul final, dar acest lucru este mai puțin frecvent. Porturile dinamice/private nu-și au nici un sens în afara unei conexiuni TCP de aceea e ceva normal, sigur.

Raoul Șorban (n. 4 septembrie 1912, Dej – d. 18 iulie 2006, Cluj-Napoca) a fost un critic de artă, pictor, scriitor, eseist și memorialist român.
Tatăl său a fost compozitorul Guilelm Șorban, descendent dintr-o veche familie nobiliară română din Transilvania, iar mama sa era de origine din Alsacia.
A locuit în conacul din Stoiana din anul 1912, de unde a fost evacuat în 1948 cu tot cu familia sa, iar proprietățile acesteia au fost confiscate de către statul român.
Între 1923-1927 a făcut studii gimnaziale si liceale la Blaj și Cluj, cu precadere în domeniul muzical, unde i-a avut ca profesori pe Heinz Heltmann, Celestin Cherebețiu; Jean Bobescu și Paula Kouba-Stranszky.
Șorban a studiat pictura și muzica în Italia (la "Conservatorul Giuseppe Verdi" din Milano), Austria și Germania între 1930 și 1934. A studiat apoi dreptul la Universitatea din Cluj. Între timp a avut mai multe expoziții de picturi în diverse saloane de artă la Baia Mare și Cluj (1935), București și Baia Mare (1938), iar apoi din nou la Cluj (1939, 1942, 1943). În 1938, Șorban devine asistent de istoria artei la Universitatea din Cluj.
După dictatul de la Viena, Transilvania de Nord a fost anexată de Ungaria, iar el a decis să rămână la Cluj și a fondat "Editura Românească din Ardealul de Nord", unica editură care a reușit să funcționeze în acea perioadă în regiune. Totodată a scris o serie de articole pentru ziarul în limba română "Tribuna Ardealului" (ca secretar de redacție). A fost arestat în 1942 de autoritățile maghiare, întemnițat și obligat să lucreze în detașamentele de muncă forțată.
În 1944 în timpul celui de al II-lea Război Mondial, a reușit să joace un rol activ în salvarea vieților unor evrei care fie au încercat să intre în Regatul României pentru a se salva, fie au încerct să emigreze în Palestina . Această activitate a sa care a fost dusă în contextul politic complicat al acelor vremuri, a fost un motiv pentru care a primit titlul și medalia de Drept între popoare acordată de Institutul Yad Vashem. În primul deceniu al secolului XXI însă, au apărut date care contestă semnificativ aceste merite, mergând până la a susține impostura lui Șorban.
În mai 1944 Șorban s-a întors la București unde a fost integrat în structurile guvernului.
După revenirea Transilvaniei de Nord la România, Șorban s-a mutat înapoi la Cluj. Între 1946 și 1948 a condus Conservatorul de la Cluj și, începând cu 1948, Institutul de Artă de la Cluj (până în 1949). Regimul comunist l-a dat afară din funcții, ceea ce l-a forțat să-și câștige existența ca zugrav la o cooperativă. În 1952, Securitatea l-a arestat și deținut până în 1955 fără proces.
În 1956 i s-a permis din nou accesul în mediul academic. A publicat la "Editura de stat pentru literatură și artă", fiind readmis ca profesor la Universitatea București (1965) și Institutul de Artă Nicolae Grigorescu din București (1968).
În 1987 Institutul Yad Vashem din Israel i-a decernat titlul și medalia Drept între popoare pentru salvarea vieții unor evrei din Ungaria (Transilvania fiind anexata intre 1940-1944 la Ungaria). În 1990 a fost numit "Cetățean de Onoare al Statului Israel" (Dosar 3499).
S-a întors la Stoiana în vara anului 1991, 
În 1991 a devenit Doctor Honoris Causa al Academiei de Muzică "Gheorghe Dima" din Cluj, aceeași distincție fiind oferită de Conservatorul din Oradea în anul 2002.
În primul deceniu al secolului XXI, noi date provenite de la Consiliul Național pentru Studierea Arhivelor Securității au precizat faptul că Raoul Șorban a fost un informator al acestei instituții, cu un rol semnificativ împotriva lui Lucian Blaga și a ginerelui acestuia Tudor Bugnariu.. Alte controverse au apărut legate de activitatea sa la Muzeul Național de Istorie a Transilvaniei.
A murit la 18 iulie 2006 și a fost îngropat la Cimitirul Florilor din Dej.

De la Țara Luanei la Ieud este o carte a lui Paul Lazăr Tonciulescu apărută în 1998 la editura Miracol, care vehiculează câteva teorii îndrăznețe cu privire la inscripțiile din grota Fundul Peșterii din Munții Buzău și zona adiacentă acesteia, precum și cu privire la posibile mărturii ale scrisului în limba română, mult mai vechi decât scrisoarea lui Neacșu din Câmpulung.
Cartea este structurată în patru capitole („Țara Luanei”, „Inscripția de pe vasul nr. 21 de la Sânnicolau Mare, cel mai vechi document epigrafic în limba română”, „Manuscrisul de la Ieud; considerațiuni noi privind vechimea scrisului în limba română” și „Abecedarul de la Brașov”) la care se adaugă un cuvânt înainte semnat de autor (în care este reluată, pe scurt, problema tăblițelor de la Tărtăria) și 12 tabele cu semne alfabetice, ligaturi și ideograme.
În acest capitol autorul prezintă ipoteza sa cu privire la inscripția de pe vasul nr. 21 din tezaurul descoperit în 1799 la Sânnicolau Mare
Inscripția de pe vasul cu nr. 21 se citește, după părerea autorului, astfel: "+BUILA ZOAPAN TECI DIRETOIRI BUTAUL ZOAPAN TARGORI ITZIRI TAICI". Analizând cuvânt cu cuvânt, a ajuns la următoarele concluzii:
Deci "Jupan Buila [are] toate drepturile, jupan Butaul [are dreptul de] ițiri [în] toate târgurile".
În concluzia autorului, "„inscripția de pe vasul nr. 21 din tezaurul de la Sânnicolau Mare prezintă numele a doi români din secolul al IX-lea sau poate chiar din secolele anterioare, precum și drepturile pe care aceștia le aveau în calitate de conducători. Cronologic, existența lor este confirmată de menționarea zupanilor/jupanilor în documentele citate, precum și de faptul că ne aflăm într-o perioadă în care ungurii de-abia ajunseseră în Pannonia și nu-și începuseră expansiunea dominației politice la est de Dunăre și Tisa. Ca atare, vama târgurilor încă mai aparținea conducătorilor români de tipul zoapanilor.”"
În continuare, Tonciulescu spune că inscripția este un document în limba română arhaică și consemnează un act de recunoaștere a puterii politice și militare din partea obștilor unui conducător feudal local, conducător din neamul căruia, după cum va afirma mai târziu Anonymus, se va naște Ahtum, ucis în cetatea sa de la Cenad.
"Manuscrisul de la Ieud" a fost remarcat de Andrei Bârseanu în august 1921 la expoziția organizată la Sighetul Marmației cu ocazia Adunării generale a societății ASTRA. Acesta conține trei texte în limba română: "Legenda sfintei dumineci", "Învățătură întru sfânta și marea dumineca Paștilor" și "Învățătură despre sfânta cuminecătură". Cercetătorii au ajuns la concluzia că cele trei texte sunt copii, și nu originalele traducerilor românești, și au datat manuscrisul ca fiind din jurul anului 1392. Însă mai cu seamă primul text, o scrisoare de mustrare din partea Domnului către păcătoși, a ajutat la stabilirea vechimii originalului și a putut servi ca premisă pentru estimarea anului traducerii în limba română.<br>
"Legenda sfintei dumineci" conține varianta în limba slavonă și cea în limba română. Interesant este faptul că nici una nu o traduce pe cealaltă, fiind versiuni independente. La începutul celei românești stă scris "Vă leat 6900 povestea fu de demult întru sfânta cetate Ier(usa)l(i)mului întru atâția ani vă leat 6000". După o argumentare logică, cercetătorii au ajuns la concluzia că originalul a fost conceput în anul 6000 de la facerea lumii (492) și a stat la baza tuturor variantelor în diferite limbi, iar 6900 (1392) reprezintă anul la care a fost copiat textul aflat în Manuscrisul de la Ieud. Copiat sau tradus? O analiză lexicală, gramatică și de istorie a vocabularului lasă să se întrevadă o vechime mult mai mare a textului. Trebuie menționat de la început că, în acele vremuri, cei care scriau astfel de scrisori aveau predilecția de a le lansa la ani "rotunzi", din 100 în 100 de ani. Și catastrofele semnalate între 492 și 1392 au îndreptățit de fiecare dată punerea în circulație a câte unei copii din "Legenda sfintei dumineci". O astfel de copie a apărut și în "Codex Sturdzanus", cu circa două secole mai devreme, având text cu rotacism arhaic. Și cele două învățături, rotacizate și ele, sunt mai vechi decât legenda din "Manuscrisul de la Ieud", dar mai noi (după tipul rotacismului) decât cea din Codex.<br>
Așadar cercetătorii au stabilit următoarea cronologie:<br>
Copiiștii au păstrat forma arhaică a textului, schimbând rareori vreo formulare care li se părea nelalocul ei. Astfel putem constata că traducătorul legendei din Codex a păstrat elemente lexicale din originalul latin, într-o vreme în care slujba de cult se mai practica în latină: "Tremeșu și a doao carte, iară nu-și vă încredzut cuvântului meu. Tremeș și a treia scriptură, multe lucrare și seamne lăsaiu pre voi, e voi nu și vă încredzut și nu vă pocăit nec cuvântul îngerului meu n-ați ascultatu, nece înțeleasetu!" Îl vedem aici pe latinul e alături de românescul și; același fenomen s-a întâmplat cu nec (NEK) plasat în aceeași frază cu nece (NEЧE). La noi s-au pierdut primele forme, rămânând în uz doar cea de-a doua. Mai trebuie remarcată folosirea formei arhaice a perfectului compus, doar cu participiu, fără verbul "a avea". În legenda ieudeană, mai nouă, a mai scăpat doar un ae, citit e, pe post de și. <br>
Această analiză a confirmat încă o dată concluzia anterioară, și anume că traducerea "Legendei sfintei dumineci" s-a făcut într-o perioadă foarte veche, atunci când limba vorbită pe meleagurile ardelene mai păstra forme lexicale și gramaticale comune cu latina arhaică din Lex XII Tabularum.
La 399, patriarhul Ioan Chrysostomos (Ioan Gură de Aur) afirma într-o cuvântare că sciții, tracii, schiromații, maurii și indii au tradus scripturile în limba lor națională.
"Constantin Kostenețchi", denumit "Filosoful", a scris pe la 1420 o lucrare intitulată "Despre scriere". Iată ce ne spune acesta: "Așa în limba română se scrie corect "bea" (Бѣ), cu ѣ (ea) și nu cu e". Așadar Constantin Filosoful cunoștea limba română și văzuse destule texte scrise, astfel încât să desprindă o regulă generală de ortografie.
La finalul cărții, autorul prezintă următoarele tabele:

Războiul ruso-turc din 1676-1681, a fost un conflict între Imperiul Rus și Imperiul Otoman care a avut drept cauză creșterea agresivității turcilor în a doua jumătate a secolului al XVII-lea. După ce a cucerit regiunea Podolia în timpul războiului polono-turc din 1672-1676, otomanii năzuiau să-și extindă controlul asupra întregii Ucraine Apusene, ajutați fiind de vasalul lor, hatmanul Petro Doroșenko. Politica pro-turcă a hatmanului a creat numeroase disensiuni printre cazacii ucraineni. Până în cele din urmă, în 1674, cazacii l-au ales pe Ivan Samoilovici (hatman al Ucrainei Răsăritene) ca singur hatman al întregii Ucraine. 
Doroșenko a hotărât să contraatace și, în 1676, armata sa formată din 12.000 de oameni a asediat orașul Cighirin, bazându-se și pe apropierea armatei turco-tătare. Până la urmă, forțele ruso-ucrainene conduse de Samoilovici și Grigori Romodanovski au eliberat Cighirinul și l-au obligat pe Doroșenko să se predea. După ce a lăsat o garnizoană în Cighirin, armatele ruso-ucrainene s-au retras pe malul stâng al Niprului. Sultanul otoman l-a numit pe Iuri Hmelnițki hatman al Ucrainei Apusene. În iulie 1677, sultanul a ordonat armatei sale de 120.000 de oameni de sub comanda Ibrahim Pașa să înainteze către Cighirin. 
În iulie 1678, armata turcă (aproximativ 20.000 de oameni) sub conducerea Marelui Vizir Kara Mustafa a asediat încă o dată Cighirin. Armata ruso-ucraineană (120.000 de oameni) a atacat în forță, dar turcii au reușit să ocupe orașul pe 11 august. Armata rusă s-a retras dincolo de Nipru, înfrângând armatele turce urmăritoare. 
În 1679-1680, rușii au respins atacurile tătarilor crimeeni și au semnat la Bahcisarai un tratat de pace pe 3 ianuarie 1681, prin care granița ruso-turcă era stabilită pe linia Niprului.

Războiul ruso-turc din 1686—1700 este o parte a efortului european concertat de oprire a marșului continuu către inima continentului a Imperiului Otoman. Mai largul conflict europeano-otoman este cunoscut ca Războiul dintre Liga Sfântă și Imperiul Otoman. 
Războiul Ruso-Turc a început după ce Țaratul Rusiei s-a alăturat coaliției europene anti-turce (Imperiul Habsburgic, Uniunea statală polono-lituaniană, Republica Veneția) în 1686, după ce Polonia-Lituania a fost de acord să recunoască incorporarea Kievului și a malului stâng al Niprului în Rusia.
Conflictul ruso-turc a început după ce Rusia s-a alăturat coaliției antiotomane (Austria, Polonia și Veneția) în 1686, în urma acceptului Uniunii Polono-Lituaniene de a accepta recunoașterea anexării Kievului și Ucrainei de pe malul stâng al Niprului de către Rusia.
De-a lungul conflictului, armata rusă a organizat campaniile din Crimeea din 1687 și 1689, ambele încheiate cu înfrângeri pentru ruși. În ciuda eșecurilor, Rusia a lansat campaniile din Azov în 1695 și 1696 și, după ce a ridicat asediul acestei cetăți în 1695, a reușit să o ocupe în 1696.
În contextul pregătirilor de război cu Imperiul Suedez, țarul rus Petru cel Mare a semnat tratatul de la Karlowitz cu otomanii în 1699. Ulterior, prin din 1700, turcii au cedat Rusiei Azovul, cetatea Taganrog, Pavlovsk și Mius și a primit un ambasador rus la Constantinopol, și a asigurat repatrierea tuturor prizonierilor de război. Țarul s-a angajat la rândul său ca supușii săi, cazacii, să nu-i atace pe otomani, în timp ce sultanul s-a angajat la același lucru pentru tătarii crimeeni.

Várpalota este un oraș din comitatul Veszprém, Ungaria.
Conform recensământului din 2011, orașul Várpalota avea  de locuitori. Din punct de vedere etnic, majoritatea locuitorilor (%) erau maghiari. Apartenența etnică nu este cunoscută în cazul a % din locuitori. Nu există o religie majoritară, locuitorii fiind romano-catolici (%), persoane fără religie (%), reformați (%), luterani (%) și atei (%). Pentru % din locuitori nu este cunoscută apartenența confesională. 


KCAG
O caracteristică a acestei subfamilii este heterogenitatea ei, fiind cea mai heterogenă dintre rozacee.

Florura de sodiu este o sare a sodiului cu acidul fluorhidric. Formula chimică este NaF. 

Chlorhexidina este un antiseptic chimic folosit pentru combaterea agenților bacterieni; are proprietăți atât bacteriostatice, cât și batericide.
Deasemena, este folosit in tratamentele stomatologie prin folosirea apei de gura care contine aceasta substanta.
Este recomandat in afectiunile parandotare, curatind si oferind protectie gingiilor.

Povidon iodinat este un antiseptic local sub formă de soluție, folosit în medicina dentară fiind recomandat pentru igiena cavității bucale.


Natamicina este un antiinfecțios folosit în tratamentul infecțiilor fungice.

Metronidazol este un antiinfecțios cu spectru larg de acțiune.
Compoziție: Comprimate orale conținând metronidazol 250 mg.
Acțiune farmacoterapeutică: Chimioterapic activ față de Trichomonas vaginalis, Lamblia intestinalis, Entamoeba hystolitica și bacterii anaerobe. Folosit de asemenea, conform studiilor mai recente, și în tratamentul demodicidozei, produsă de acarianul "demodex folliculorum" - (vezi "the online journal of dermatology") ).
Tricomoniază vaginală și uretrală, lambliază, dizenterie hepatică și abcese hepatice amebiene, infecții cu anaerobi.
În trichomoniază, la adulți, oral (după mese), câte 1 comprimat de 3 ori pe zi, timp de 7-10 zile; tratamentul partenerului este obligatoriu pentru a evita reinfectarea; în caz de eșec se poate repeta cura după 4-6 săptămâni. În lambliază, la adulți, câte 1 comprimat de 3 ori pe zi, 7-10 zile; la copiii de 2-5 ani, cate 1/2 comprimat de 3 ori pe zi; la cei de 5-10 ani, câte 1 comprimat de 3 ori pe zi, 7-10 zile. În amebiază, la adulți, 2-3 comprimate de 3 ori pe zi, 5-10 zile; la copii 35-50 mg /kg corp pe zi, fracționat în 3 doze, timp de 10 zile. În infecțiile cu anaerobi, la adulți, câte 2-3 comprimate la fiecare 8 ore, 7-10 zile.
Greață, gust metalic, limbă încărcată, cefalee (relativ frecvent), diaree, uscăciunea gurii, neplăcere epigastrică, vărsături, arsuri vaginale, erupții cutanate, amețeli, somnolență, leucopenie trecătoare (rareori); febră, congestie nazală, disurie, scăderea libidoului, polinevrită, vertij, ataxie, convulsii (foarte rar).
Metronidazolul este contraindicat la bolnavii cu discrazii sanguine (tratamentul se face sub controlul hemoleucogramei), psihoze și boli neurologice active, alergie la medicamente; se evită în primele 3 luni de sarcină și prudență în continuare; nu se administrează la lăuze și în perioada de alăptare.
Asocierea băuturilor alcoolice este contraindicată, deoarece pot apărea reacții de tip disulfiram (grețuri, vărsături, congestia feței, stare de rău); prudență în asociere cu anticoagulante orale (risc crescut de accidente hemoragice).
Flacon cu 20 de comprimate. Valabilitate: 2 ani de la data fabricației.
La adăpost de lumină și umiditate, la temperatura de -15 - +25 grade Celsius.


Corticosteroizii sunt secretați de zona corticală a glandelor suprarenale fiind derivați din colesterol. Sunt de 3 tipuri :

Antiinflamatoare steroidiene reprezintă o grupă de antiinflamatoare din care fac parte hormoni steroidieni (glucocorticoizi și mineralocorticoizi) atât fiziologici - secretați de glandele suprarenale cât și de sinteză.










Hanatul Crimeii la începutul secolului al XVII-lea.



Fierea pământului ("Marchantia polymorpha") este o specie comună printre pietre în locuri umede. Este o specie dioică.
Gametofitul este reprezentat de un tal ce se fixează de substrat prin rizoizi unicelulari. El este ramificat dihotomic.
Organele de reproducere sexuată sunt arhegoanele și anteridiile. Ele se formează pe indivizi diferiți (specie dioică). Arhegoanele și anteridiile au locuri de formare bine determinate, la extremitatea unor porțiuni de tal specializat. Aceste zone specializate poartă denumirea de arhegoniofori (aici se formează arhegoanele) și anteridiofori (unde se formeză anteridiile).
Reproducerea asexuată se realizează prin propagule.

Campaniile crimeene din 1687 și 1689 (în limba rusă: "Крымские походы"), au fost campanii militare ale armatei ruse împotriva Hanatului Crimeii. Aceste campanii au fost parte a războiului ruso-turc din 1686-1700.
După semnarea taratului de pace eternă din 1686 cu Polonia, Rusia a devenit membră a coaliției antiotomane ("Sfânta Ligă" - Austria, Republica Veneția și Polonia), care s-a angajat în luptă împotriva Imperiului Otoman și a aliatului și vasalului său, Hanatul Crimeii. În luna mai 1687, cneazul Vasili Golițîn, în fruntea unei armate de aproximativ 100.000 de oameni, a părăsit Ucraina, avându-i alături pe cazacii de pe Don și pe cei zaporojeni. Când rușii au traversat râul Konskie Vodî, tătarii au dat foc la stepe, lăsând caii armatei ruse fără iarbă de păscut. Ca urmare, cneazul a hotărât să se retragă și să revină în în iunie. Cazacii și cneazul Golițîn au cerut țarului să-l înlocuiască pe hatmanul Ivan Samoilovici cu Ivan Mazepa, datorită politicii pro-turce a celui dintâi. 
În 1688, cazacii și rușii au început preparativele pentru o nouă campanie. Polonia a început să negocieze termenii unui tratat de pace cu turcii, transferând în acest fel cea mai mare parte a poverii războiului pe umerii rușilor. La începutul primăverii anului 1689, 150.000 de soldați ruși au nceput marșul spre sud. Pe 15 mai, ruși au înfruntat cu succes armatele tătărești în apropierea satului Zelenaia Dolina, pentru ca pe 20 mai să asedieze fortăreața Perekop. După numai puțină vreme, rușii au ridicat însă asediul și s-au retras. 
Campaniile din Crimeea din anii 1687 și 1689 au ușurat presiunile exercitate de turci și tătari asupra aliaților Rusiei. Armata rusă nu a reușit să-și îndeplinească obiectivul securizării graniței sudice a principatului. Eșecul acestor campanii a fost unul dintre motivele principale pentru care regenta Sofia Alexseevna a fost îndepărtată de la conducerea statului și înlocuită cu fratele ei vitreg, Petru Alexeevici.

Nymphaea lotus var. thermalis sau popular drețe, este o specie de nufăr endemică pentru zona băilor „1 Mai” România. Mai este cunoscut ca nufărul termal sau floarea de lotus. Această specie trăiește în apele pârâului Peța, din apropierea băilor „1 Mai” de lângă Oradea. Caracteristica apelor pârâului este temperatura crescută (ape termale). Se consideră că această specie ar fi, probabil, un relict terțiar. Specia a fost descoperită în anul 1789 de botanistul P. Kitaibel. Numele l-a primit ceva mai târziu, în 1908 când J. Tuzson îi dă această denumire datorită asemănării cu nufărul de Nil. Datorită unicității ei (situl Lacul Pețea este singurul areal unde se întâlnește această specie), Nymphaea lotus var. thermalis a fost declarată încă din 1931, monument al naturii.

A III-a ediție a Jocurilor Olimpice s-a desfășurat la Saint Louis, statul Missouri, Statele Unite ale Americii în perioada 1 iulie - 23 noiembrie 1904.
Rezultatele bune obținute de sportivii americani la primele două ediții ale Jocurilor Olimpice au determinat CIO să desemneze în 1901, orașul Chicago drept gazda JO din 1904 dar Jocurile au fost mutate la Saint Louis, pentru că în acel an se împlinea un secol de la intrarea Luisianei în Uniune.
Jocurile Olimpice din anul 1904 au fost dominate copios de către americani, care au acumulat un număr total de 246 de medalii din 280 posibile. Cu un procent de 87,85% de medalii câștigate, s-ar părea că evenimentul sportiv ar fi fost similar cu niște campionate naționale ale Uniunii. O astfel de polarizare a fost unică în istoria Jocurilor Olimpice, nefiind niciodată repetată.
 Țara gazdă
România nu a participat.

Devonianul este o perioadă geologică a erei paleozoice, care începe cu 416,0 ± 2,8 milioane de ani în urmă și se termină acum 359,2 ± 2,5 milioane de ani. 
Este numită dupa orașul Devon, Anglia, unde s-au studiat pentru prima dată roci din această perioadă.
<includeonly>Devonianul este perioada de incepere a reptilelor.</includeonly>

Campaniile din Azov ale țarului Petru cel Mare din 1695-1696 (în limba rusă: " Азовские походы Петра I ") sunt două acțiuni militare din timpul războiul ruso-turc, 1686-1700 conduse de țarul Petru cel Mare, care au avut ca scop capturarea fortăreței otomane Azov. Fortăreața, apărată de o garnizoană de 7.000 de soldați, bloca accesul Rusiei la Marea Azov și la Marea Neagră. 
Prima campanie din Azov a început în primăvara anului 1695. Petru cel Mare a ordonat armatei sale (31.000 și 170 de tunuri) să înainteze către fortăreața Azov. Armata era formată din cele mai bune regimente ale armatei regulate și din unități ale cazacilor de pe Don. Armata era împărțită în trei mari unități avându-i comandanți pe Franz Lefort, Patrick Gordon și Avtonom Golovin. O altă armată, mult mai numeroasă (120.000 de oameni), compusă în principal din unități de cavalerie, strelți și cazaci ucrainieni, aflată sub comanda lui Boris Șeremetev, s-a îndreptat către cursul inferior al râului Nipru cu scopul de a abate atanția armatei Hanatului Crimeii de la atacul principal. Între 27 iunie și 5 iulie, rușii au blocat orice acces terestru spre Azov. După două atacuri eșuate pe 5 august și pe 25 septembrie, asediul a fost ridicat. 
La sfârșitul anului 1695, rușii au început preparativele pentru a doua campanie din Azov. Până în primăvara anului următor, rușii au reușit să construiască Flotila Azovului. Cavaleria de sub comanda lui Șeremetev (aproximativ 70.000 de militari) a fost trimisă din nou spre zona cursului inferior al Niprului. Pe 23 aprilie 1696, forța principală de atac (75.000 de oameni) de sub comanda lui Alexei Șein a început înaintarea către Azov pe pământ și pe apă (pe râurile Voronej și Don). Țarul Petru I și flota sa de galere s-a îndreptat către Azov pe 3 mai. Pe 27 mai, marina imperială rusă sub comanda lui Lefort a blocat fortăreață Azov dinspre mare. Pe 14 iunie, flota turcă a intervenit în sprijinul garnizoanei asediate pe 14 iunie, dar s-a retras după ce a pierdut două corăbii în luptă. După efectuarea unor bombardamente masive de pe mare și de pe uscat și după cucerirea zidurilor exterioare ale fortăreței pe 17 iulie de către cazacii ucrainieni și cei de pe Don, garnizoana turcă s-a predat pe 19 iulie.
Campaniile din Azov au demonstrat importanța flotei maritime de război și a marcat începutul procesului prin care Rusia s-a transformat într-o putere navală. Succesele din această ultimă campanie militară au întărit pozițiile Rusiei în timpul congresului de la Karlowitz din 1698-1699 și a ajutat la semnarea unui tratat de pace favorabil țarului în 1700, la Constantinopol. Cum s-a dovedit că Azovul nu îndeplinea condițiile necesare pentru găzduirea unei flote militare, țarul a hotărât pe 27 iulie 1696 înființarea unui port militar la capul Tagan-Rog . Pe 12 septembrie 1698 a fost fondat Taganrogul, prima bază militară a marinei ruse. 
În ciuda faptului că această campanie a fost un succes, Petru cel Mare a înțeles că obiectivele sale nu erau îndeplinite în întregime până când nu cucerea întreaga Peninsulă Crimeea, accesul la Marea Neagră fiind îngrădit de prezența forțelor turco-tătare din zonă. 
Crearea marinei imperiale ruse (52 de vase pentru inceput), încadrarea ei cu personal de specialitate (de navigație, luptă, reparație/construcție) a fost aprobată prin hotărârea din 20 octombrie 1696 a Dumei boierești. Aceasta era singura măsură posibilă pentru ca Imperiul Rus să poată rezista presiunilor Imperiului Otoman. Data de 20 octombrie este de aceea considerată ca zi de naștere a marinei ruse.

Sistemele electorale sau sistemele de vot întâlnite în întreaga lume sunt strâns legate sistemele de partide din țara luată in considerare. Sistemele de vot reprezintă mecanismul prin care se selectează reprezentanții unei grupări cărora li se deleagă autoritatea de a-și reprezenta alegătorii și de a lua decizii în numele și pentru aceștia din urmă.
În cadrul democratic de analiză a procesului electoral se întâlnesc două mari tipuri de sisteme de vot: sistemul electoral majoritar și sistemul electoral cu reprezentare proporțională. În genere, sistemul electoral majoritar este întălnit în acele țări care prezintă democrații majoritariste (de exemplu Marea Britanie, SUA), iar sistemul electoral cu reprezentare proporțională este caracteristic țărilor care și-au organizat regimul politic conform unei democrații consensualiste (de exemplu Germania, Italia, Belgia).
Diferențele dintre cele două tipuri de sisteme electorale pot fi corelate așadar cu două interpretări majore ale procesului democratic. Una dintre ele, bazată pe logica deciziei eficiente, privilegiază ideea potrivit căreia, într-un sistem politic democratic, guvernarea se fundamentează pe exprimarea voinței majorității. Cealaltă, pornește de la o cu totul altă viziune în privința reprezentării politice. Conform principiului proporționalității, nu este suficient ca rezultatul alegerilor să reflecte prezența unei majorității, ci este necesară o inventariere cât mai fidelă a opțiunilor electorale, astfel încât minoritățile semnificative să nu fie dezavantajate.
Se organizează în circumscripții uninominale și prezintă următoarele caracteristici.
Sistemul electoral majoritar se numește și "the winner takes it all" sau "first past the post", în sensul că acel candidat care obține cel mai mare număr de voturi, fie printr-o majoritate relativă fie printr-o majoritate absolută, câștigă cursa electorală, obținând toate mandatele puse în joc în circumscripția respectivă. Cei care pierd, deci, nu vor fi reprezentați, chiar dacă numărul lor depășește 50%. Acest lucru se poate întâmpla când regula câștigării este majoritatea relativă. De exemplu, Candidatul X obține în urma alegerilor 37% din opțiunile alegătorilor, fiind plasat pe primul lor în circumscripția uninominală respectivă. El va primi toate mandatele, chiar dacă 63% din totalul alegătorilor nu își regăsesc opțiunile reprezentate de Candidatul X.
Sistemul electoral majoritar este foarte competitiv, generând antagonismul părților. Nu se poate vorbi de o colaborare a partidelor sau a liderilor într-un astfel de sistem. Si pentru că majoritatea populației rămâne nereprezentată, sistemul este mai corect denumit: metoda pluralității sau cea mai mare majoritate.
O altă caracteristică a sistemului electoral majoritar este aceea că distorsionează rezultatele, suprareprezentând partidele mari care câștigă de obicei cursa electorală și subreprezentând partidele perdante, de obicei mai mici. Acest sistem încurajează teoria votului util: diminuează șansele unui partid mic deoarece raționamentul spune că un vot pentru un partid care nu are șanse să câștige cursa electorală este un vot irosit.
Sunt mai puțin competitive și generează coaliții de guvernământ, care sunt mai puțin eficiente, dar iau în considerare opțiunile întregului electorat.
Sistemele electorale cu reprezentare proporțională prezintă 3 forme distincte de organizare: Sisteme RP pe liste de partid, sisteme RP forma mixtă membru proporțională și sisteme RP cu vot unic transferabil.
Sisteme RP pe liste de partid: sunt caracteristice Europei de Vest și Europei Centrale și de Est. Alegătorii votează una din listele propuse de partide în circumscripții plurinominale, iar locurile se atribuie în funcție de procentele obținute. Redistribuirea resturilor se face prin metoda d’Hont. Distorsionare există și în cazul acestui sistem de vot și ea este dată de existența pragului de vot, implicit sau explicit (prin legislație). Pragul implicit se calculează conform formulei de calcul P= 75%:(M+1) unde M este magnitudinea medie a circumscripției.
Sistemele RP formă mixt membru proporțională este așa cum îi spune chiar denumirea o formă mixtă care combină listele de partid cu elemente ale sistemul majoritar. Fiecare alegător are la dispozitie 2 voturi: unul se acordă unei liste din cele propuse de partide și celălalt se acordă unui candidat la fel ca în sistemul majoritar. Resturile se atribuie după liste. Sistemul se poate întâlni în Germania unde 50% din candidați se aleg pe liste și 50% în circumscripții uninominale, sau în Italia unde ¾ se aleg prin metoda pluralității și ¼ pe liste.
Sisteme RP cu Vot unic transferabil este un sistem întâlnit în Irlanda și Malta. Alegătorii au în față liste propuse de partide. Ei aleg lista partidului care le reprezintă opțiunile și apoi, ordonează cu pixul candidații din lista respectivă.

Ordinul Fabales cuprinde plante atât lemnoase cât și erbaceae. Plantele sunt cunoscute mai ales ca leguminoase.

Östersund este singurul mare oraș din provinciile reunite Jämtland/Härjedalen, Suedia. Östersund este centrul economic și cultural al celor două provincii. Are o populatie de 59.019 locuitori. Orașul a fost fondat de regele Gustaf III în 1786. Din anul 1879, când a fost construită calea ferată, orașul a început să prospere. Este de asemenea un oraș garnizoană.

Manasse este o dramă scrisă de către scriitorul Ronetti-Roman (1853-1908) și publicată în anul 1900, tradusă ulterior în limba idiș de Iacob Sternberg. Piesa este o dramă în patru acte având ca temă intoleranța religioasă pe fundalul unei povești de dragoste între un român, Matei Frunză, și o evreică, Lelia, nepoata lui Manasse Cohen.
Piesa "Manasse" a fost publicată în anul 1900, după doi ani Iacob Sternberg traducând-o în limba idiș.
Premiera piesei în limba română a avut loc pe 12 martie 1901 pe scena Teatrului Național din Iași avându-i ca interpreți pe Gheorghe Cârje (Manasse), Aglae Pruteanu (Lelia), Constantin Momuleanu (Nissim), Eufrosina Momuleanu (Estera), Marius Rădulescu (Zelig Șor). 
După trei ani, pe 25 mai 1904, are loc prima reprezentație a piesei în București, la grădina Rașca, în interpretarea trupei condusă de actorul ieșean Gheorghe Cârje: Vasile Toneanu (Zelig Șor), Gheorghe Cârje (Manasse), Irina Leonescu (Lelia). 
Succesul piesei va determina includerea ei în repertoriul Teatrului Național din București în stagiunea 1904-1905. Premiera a avut loc la 5 februarie 1905, în distribuție fiind nume mari ale teatrului românesc: Constantin Nottara (Manasse), Vasile Toneanu (Zelig Șor), Aristide Demetriade (Matei Frunză), Marioara Voiculescu (Lelia), Achille Georgescu (Nissim), Aurel Petrescu (Lazăr), Eugenia Ciucurescu (Roza Blum), Ion Constantiniu (Emil Horn). Succesul piesei s-a confirmat și pe această scenă, în decursul a doar două luni până la încheierea stagiunii fiind date 26 de reprezentații.
Alexandru Davila, directorul Teatrului Național, a menținut piesa în programul stagiunii 1905-1906 însă, într-o atmosferă de naționalism exacerbat, reprezentația din 12 martie 1906 este interzisă căci "„În mintea păzitorilor spiritului românesc nu putea fi considerată literatură dramatică națională o piesă scrisă de un evreu.”" 
O nouă încercare a lui Davila, în 1913, de a reintroduce piesa în repertoriul Teatrului Național se va solda cu un eșec similar. În octombrie 1913 un grup de studenți bucureșteni, sub influența pozițiilor naționaliste ale lui Nicolae Iorga și A.C. Cuza, publică o scrisoare deschisă adresată lui Davila în care protestează contra menținerii reprezentațiilor piesei "Manasse":
Pe 26 octombrie 1913 este organizată o demonstrație în fața Teatrului Național. Prefectul Poliției Capitalei, Dimitrie Moruzzi pretextând menținerea ordinii, interzice atât reprentația din 27 octombrie 1913 cât și cele ulterioare "„până la noi dispozițiuni”".
Într-o scrisoare din 26 octombrie 1913 adresată direcției Teatrului Național din București, Eleonora Ronetti-Roman, văduva dramaturgului, exasperată de aceste repetate scandaluri, decide interzicerea reprezentării piesei "Manasse" pe scenele teatrelor naționale:
Interzisă pe scena Nationalului datorită jocurilor politice, piesa lui Ronetti-Roman va continua a fi jucată pe scene mai mici, în teatre particulare sau grădini de vară: la Teatrul Modern de trupa Companiei dramatice „Marioara Voiculescu” și pe scena Circului Sidoli de o trupă de actori ai Teatrului Național din Iași.
Poetul și autorul dramatic Adolf Wechsler (n. 27 noiembrie 1876, Botoșani, d. 7 mai 1944, București) publică în 1915, sub pseudonimul I. Pârvu, o continuare a piesei lui Ronetti-Roman intitulată "După moartea lui Manasse". Preluând personajele principale și transportându-le zece ani mai târziu, Adolf Wechsler prezintă mentalitatea etnico-religioasă diametral opusă, cea a antisemitismului extrem. Tănase Frunză, membru al guvernului și antisemit, vărul lui Matei Frunză, se opune numirii vărului său ca ministru pe motivul că este soțul unei evreice. Conflictul este rezolvat numai când Lelia își părăsește soțul și Matei este numit ministru.
Regizorul Jean Mihail a realizat în anul 1925, după piesă, un film mut, avându-l ca producător pe Isidor Goldenberg, Vasile Gociu cu imaginea, în distribuție apărând: Romald Bulfinsky (Manasse), Maria Ciucurescu (Ester), Iosef Kamen (Zelig Șor), Ion Constantiniu (Emil Horn), Pèpè Georgescu (Nissim Kohanovici), George Aurelian (Matei Frunză), Alexandru Finți (Lazăr), Dorina Demetrescu (Lelia), ș.a.
O parte din secvențele din filmul "Manasse" au fost filmate în orașul Fălticeni, oraș în care a locuit eroul principal al piesei lui Ronetti-Roman, Manasse Cohen. 

Un sit arheologic este un teren, care cuprinde vestigii arheologice, ce reprezintă habitatul uman din diferite etape ale evoluției sale, cuprinzând structuri arhitecturale, urbanistice, tehnice, amenajări, precum și alte urme ale civilizației umane, în contextul natural, la suprafața solului sau sub acesta, identificate prin metode arheologice, informații documentare sau alte metode și care a fost sau poate fi investigat științific.
Conform legii, în România proprietarii unui teren nu au dreptul să împiedice acccesul la un sit arheologic descoperit pe terenul lor, dar sunt îndreptățiți la plata unor despăgubiri pentru veniturile agricole nerealizate pe terenurile care fac obiectul săpăturilor arheologice, pentru perioada în care se desfășoară acestea și sunt scutiți de plata impozitului pe terenul agricol pentru suprafețele afectate de cercetările arheologice, pe întreaga durată a efectuării acestora. 

Un model științific (caz ideal, caz teoretic) este o reconstituire a unei situații reale, bazată pe conceptualizare, alcătuită în vederea obținerii unor rezultate aproximative sau a unei clasificări valabile în majoritatea cazurilor posibile. Modelul științific poate avea grade diferite de fidelitate față de situația de la care se pornește, studiul fiind unul neexhaustiv (nu interesează verificarea tuturor cazurilor posibile). În opoziție, rezultatele obținute în urma desfășurării situației reale poartă denumirea de caz real, caz practic.
Modelul științific se servește de legi formale, prin care sunt descrise caracteristicile situației reale cu cea mai mare influență asupra rezultatelor. Astfel de modele sunt realizate uneori și din imposibilitatea de a aduce în laborator problema studiată.
Este aplicat în toate ramurile științei (naturale, formale, sociale), dar și în taxonomiile – ansamblurile de clasificări, ale – disciplinelor non-științifice.
Ca exemple de modele abstracte pot fi menționate diversele jocuri din teoria jocului.

CONCACAF (în engleză Confederation of North, Central American and Caribbean Association Football) este corpul administrativ și de control al fotbalului din America de Nord, America Centrală și Caraibe. Are trei membri din America de Sud, respectiv Guyana, Surinam, și Guiana Franceză.
CONCACAF s-a format în anul 1961 și e una dintre cele șase confederații continentale care formează FIFA. Principalele roluri jucate sunt de a organiza competiții pentru echipele naționale sau cluburi, și de a organiza turneele de calificare pentru Campionatul Mondial.

Ku Klux Klan este numele sub care sunt cunoscute mai multe organizații rasiste extremiste, dintre care prima a apărut după Războiul Civil American în 1865 în statul Tennessee (SUA). Membrii acestor organizații susțin superioritatea rasei albe și își exprimă adesea cu violență atitudinea de antisemitism, anti-catolicism, homofobie etc.
Denumirea vine probabil din cuvântul grecesc "kyklos", însemnând "cerc, și cuvântul "clan".
Scopurile inițiale ale organizației erau aparent nobile: "protejarea celor nevinovați și neajutorați" și "ajutorarea celor oprimați". Două elemente au fost încă de la început îngrijorătoare: organizația se autointitula "Statul Invizibil", Klanul îi considera pe albi superiori populației de culoare. Din cauza acestei adversități fața de negri, organizația nu s-a putut împăca cu faptul că după Războiul de Secesiune, foștii sclavi obținuseră drepturi egale cu populația albă. Prin urmare membrii Ku Klux Klan-ului au trecut la invadarea satelor și orașelor, torturând și ucigând fără a suferi vreo pedeapsă. Oficial organizația s-a dizolvat în 1869, dar diferite grupări locale au continuat să terorizeze populația de culoare.
În 1915 Klanul a fost reactivat în Georgia. De această dată, victimele terorii organizației erau toți cei bănuiți de liberalism, ei primind un avertisment sub forma unei cruci în flăcări. A doua dizolvare a avut loc în 1944.
Deși în SUA populația începuse să uite de Klan, la mijlocul anilor 90 organizația s-a reactivat, incendiind bisericile populației de culoare, dar acțiunile sale au avut doar un caracter local.



Canaan sau Kanaan a fost un teritoriu situat în sud-estul Mării Mediterane, aflat la sudul și in prelungirea ținutului locuit de fenicieni. Acest teritoriu a fost populat în antichitate, o perioadă de timp, de canaaniți. Teritoriul, inițial redus la coasta mării, echivalează și cu "Țara Promisă" triburilor evreiești antice (Jos.13:1-4), cu Țara lui Israel și cu Palestina sau Iudeea de mai târziu.
Denumirea Canaan derivă din onomasticul Kna'an sau Canaan, atribuit de genealogia biblică fiului lui Ham, nepotul lui Noe (Gen. 9:18, 10:15-19). Izvoarele egiptene redau numele țării în formele "Kan'na" și "Kinachi", cele babiloniene îl redau ideografic "MAR.TU", iar fonetic "Amurru" (Țara Amoriților), în timp ce în textele asiriene apare și ca"Chatti" (Țara Hitiților).
Inițial, Canaan-ul cuprindea doar zona de coastă. Concomitent cu expansiunea triburilor canaaniților spre est, granițele Canaan-ului s-au extins până pe Valea Iordanului și Marea Moartă, cuprinzând și Cisiordania și Transiordania.
Canaanul se întindea de la poalele sudice ale munților Liban până la pustiul Sinai și de la țărmul Mării Mediterane până dincolo de Iordan la marginea pustiului arab, țara fiind împărțită în patru fâșii orientate nord-sud. Câmpia dinspre mare (Șaron și Șefela) era bine locuită din vechime și era traversată de drumul comercial ce unea Egiptul cu țările din Orientul Apropiat. Continuitatea câmpiei era întreruptă în partea nordică de muntele Carmel, spre nord rămânând izolată câmpia Izreel (Ezdraelon). Ținutul muntos din centru era compus din munții Naftali
Găsindu-se la intersecția a două continente, Canaanul se bucura de un comerț de tranzit ce aducea prosperitate, dar a atras și incursiunile străinilor asupra acestui ținut.
Canaaniți este de fapt și numele vecinilor fenicieni de la nord (denumirea "fenicieni" este de origine grecească), un popor semitic care s-a distins mai mult prin porturile sale și prin activitatea sa de marinari, meșteri și comercianți, precum și mai ales prin expedițiile și colonizarea în bazinul Mediteranei, uneori chiar și în afara acestuia. Populație de limbă semită, canaaniții s-au stabilit în zonă probabil spre mijlocul mileniului al III-lea î.e.c., în jurul anului 2500. Canaaniții conțineau mai multe popoare, inclusiv amoriții, jebusiții, arakiții, siniții, aradiții și samareii, toate seminții urmașe ale lui Ham (ebr. Cham) dupa genealogia tradițională biblică (Gen. 10:15-19). Prezența lor în Canaan este atestată deja în jurul anului 2000 a. Chr. Canaaniții au fondat o serie de orașe-state, în vecinătatea cărora, ulterior, filistenii au ridicat localitățile Asdod (ebr.Ashdod) și Ekron. Potrivit informațiilor relatate de inscripțiile de la Alalah, în secolul al XVIII-lea țara "Amurru" făcea parte din Siria. Între anii 1500-1380 a. Chr. teritoriile canaanite au fost incluse în statul egiptean, iar ceva mai târziu, după 1380, părțile sale nordice au intrat la un moment dat în sfera autorității hitite. Potrivit relatărilor conținute în scrisorile de la Amarna, capitala provinciei egiptene a Canaan-ului se afla la Gaza. În primele decenii ale secolului al XIII-lea Egiptul își impune autoritatea militară și politică asupra teritoriului dintre Mediterană și Valea Iordanului, anexând și părțile sudice ale Siriei. Spre sfârșitul secolului al XIII-lea dominația orașelor-state canaanite, aflată în decădere, a fost anihilată de atacurile triburilor israelite conduse de Iosua (ebr. Yehoshua bin Nun). În fine, spre mijlocul secolului al XII-lea, după 1177, Canaan-ul este invadat de „popoarele mării”, sintagmă prin care trebuie identificați mai ales filistenii. Aceștia i-au respins spre nord și est pe canaaniți, ocupând și așezările lor fortificate, incluse acum în Palestina (ebr. Peleshet).
Canaaniții au avut o religie politeistă practic identică cu cea a fenicienilor poporul vecin din nord. Principalele lor divinități au fost: 
Temple sau lăcașuri de cult dedicate acestor divinități au fost descoperite la Meghido, Lahish, Sihem, precum și în Siria la Qatna, Alalah și Ugarit.

Această categorie conține formate folosite în paginile de . 

Ristea Priboi (n. 9 mai 1947, Brădești, Dolj) este un fost ofițer de Securitate, SIE și politician român.
A absolvit Școala de Securitate de la Băneasa în 1968 și a obținut în 1971 o diplomă de absolvire la drept. Cu un an înainte, la 1 ianuarie 1970 a fost încadrat ca ofițer în Direcția de Informații Externe. A fost trimis în misiuni de spionaj, în calitate de cadru DIE, în Anglia (între 1974 și 1978), apoi în Suedia, Franța, Spania, Norvegia, Danemarca, Belgia, Olanda și Grecia.
Ca ofițer de informații, Ristea Priboi a fost, între altele, adjunctul șefului departamentului din Direcția de Informații Externe care se ocupa de postul de radio "Europa Liberă", fiind colaborator apropiat al generalului Nicolae Pleșiță, în perioada în care spionajul românesc a organizat, printre altele, atentatul cu bombă la sediul din München al postului, atentat condus de Carlos Șacalul și coordonat de Securitate, dar și tentative de asasinare a unor angajați ai postului Radio Europa Liberă sau a scriitorului dizident Paul Goma.
Ca agent acoperit, Ristea Priboi s-a infiltrat în Mișcarea transcendentală și a contribuit la lichidarea ei de către autorități în anul 1981.
După 1989, odată cu dispariția Securității, Ristea Priboi a devenit ofițer în cadrul Serviciului de Informații Externe, calitate în care a fost trimis în misiune în 1994 în Iugoslavia în timpul regimului lui Miloșevici și 
Priboi a fost însă recompensat, fiind detașat în 1995 la biroul Președintelui Camerei Deputaților, Adrian Năstase, ocupând postul de consilier personal al acestuia, dar păstrându-și în același timp și gradul și calitatea de ofițer activ al SIE — situație care a încetat abia în 1997, când a fost trecut în rezervă. În anul 2000, Ristea Priboi devine deputat PSD. În 2000, Priboi a declarat că posedă acțiuni la SNP PETROM și la Finans Bank, două terenuri intravilane și un apartament. Mai mult, Năstase a încercat să-l impună în fruntea Comisiei parlamentare pentru controlul SIE. Încercare ratată, Priboi fiind nevoit să renunțe la funcție după ce presa a dezvăluit că a fost implicat în acțiunile represive întreprinse de fosta Securitate împotriva postului de radio Europa Liberă.
De la începutul lui 2006, Priboi este cercetat de DNA pentru a complicitate la luare și dare de mită, în calitate de mijlocitor al întâlnirii dintre Ioan Melinescu și Adrian Năstase, întâlnire la care Adrian Năstase i-ar fi oferit lui Ioan Melinescu postul de șef al Oficiului Național de Prevenire și Combatere a Spălării Banilor, în schimbul distrugerii unui înscris care dovedea că Dana Năstase a depus, în anul 1999, 400.000 de dolari în numerar la o bancă.
Trecutul antedecembrist al lui Priboi a generat mai multe scandaluri de-a lungul timpului. Fostul participant la revolta anticomunistă din 15 noiembrie 1987 de la Brașov, Werner Sommerauer, l-a acuzat pe Priboi că ar fi fost unul dintre actorii reprimării manifestării. Potrivit lui Sommerauer, Priboi l-a lovit peste palme, l-a întins pe masă și l-a lovit peste tălpi atât de tare încât îi crăpaseră tălpile de la pantofi. Ristea Priboi i-a dat în judecată pentru aceste acuzații pe Werner Sommeraurer și pe istoricul Marius Oprea, dar a pierdut procesul. O altă acuzație a fost lansată de fostul liberal Radu F. Alexandru. Potrivit acestuia, Priboi ar fi scris două note informative — documente autentice — provenind din arhiva CNSAS, Dosarul I/622, referitoare la urmărirea informativă a poetului Ion Gheorghe. Notele respective vizau activitatea și atitudinea politică ale poetului Ion Gheorghe, tematica poeziilor sale, cât și viața familială.
Priboi a mai fost cercetat penal într-un alt dosar, ce privea returnări ilegale de TVA, de care ar fi beneficiat Genică Boerică, pe care Priboi l-ar fi ajutat prin intervenții la Finanțele din Dolj. Priboi a fost urmărit pentru suspiciunea de complicitate la înșelăciune, dar procurorii nu i-au putut dovedi vinovăția. Priboi a fost scos în noiembrie 2007 de sub urmărire penală, pentru că procurorii nu au putut stabili cu certitudine că ar fi primit mită și nici că respectivele intervenții s-au produs în realitate.
Ristea Priboi mai este cercetat în dosarul „mătușa Tamara”, al cărui urmărit principal este Adrian Năstase. În martie 2008, Ristea Priboi s-a întors în România după mai bine de trei ani în care s-a ascuns de procurorii care îl cercetează în acest dosar.
În octombrie 2009, Ristea Priboi a fost trimis în judecată de procurorii Direcției Naționale Anticorupție, fiind acuzat de complicitate la luare de mită și complicitate la dare de mită.
În calitate de consilier al fostului premier Adrian Năstase, Priboi ar fi făcut legătura între acesta și Ion Melinescu, fostul președinte al Oficiului Național pentru Prevenirea și Combaterea Spălării Banilor.
Dosarul, în care mai sunt trimiși în judecată Năstase și Melinescu, este suspendat de Înalta Curte din cauza unei sesizări la Curtea Constituțională.

Frank Owen Gehry, CC (născut Ephraim Owen Goldberg la 28 februarie 1929 în Toronto, Canada) este unul dintre cei importanți arhitecți contemporani, cunoscut în special pentru perspectiva sa aproape sculpturală a designului clădirilor sale. Frank Gehry este în același timp unul din arhitecții care au promovat deconstructivismul ca unul din curentele majore în arhitectura de la sfârșitul secolului XX și începutul secolului XXI, fiind un important exponent al acestuia. Operele sale sunt ușor de recunoscut datorită structurilor neliniare, multiplu curbate și circumvolute ale tuturor clădirilor, care sînt adesea acoperite cu largi suprafețe metalice reflectorizante. Lucrarea sa cea mai celebră este fără îndoială Muzeul Fundației Guggenheim din Bilbao, Spania, care ilustrează vibrant stilul său arhitectural, clădire acoperită integral în folii de titan.
Născut în Toronto, Canada, într-o familie de evrei, Gehry s-a mutat în California la vîrsta de 17 ani, unde a studiat mai întîi la Los Angeles City College, pentru ca ulterior să studieze arhitectura la "Școala de arhitectură" a University of Southern California. Ulterior a studiat planificare urbană la Harvard Graduate School of Design. Frank Gehry este cetățean naturalizat al Statelor Unite ale Americii, locuind în Los Angeles. Gehry este un respectat pedagog, fiind "Distinguished Professor of Architecture" la Columbia University din New York City. În trecut a predat arhitectura și la Yale University.
Stilul arhitectural al lui Gehry este derivat din modernismul tîrziu. Formele continuu curbate, aparent haotic distribuite, ale întregii structuri a unei clădiri designate de Gehry, sunt de asemenea considerate ca aparținînd școlii deconstructiviste (uneori prescurtată "DeCon") a arhitecturii moderniste. Mișcarea DeCon se îndepărtează de modernism datorită accentuării funcționalității clădirilor, care sunt realizate în funcție de nevoile existente ale societății.
Spre deosebire de alte curente moderniste timpurii, structurilor DeCon nu li se cere să reflecte anumite idei sociale (așa cum ar fi "viteza" și "universalitatea formei") și, mai ales, nu reflectă vechiul "postulat arhitectural" al formei care este determinată de funcție. Deconstructivismul, pe care Gehry a continuat să-l rafineze și să îl nuanțeze la înalte cote de rafinament artistic, mai este cunoscut și sub numele aditițional de Școala de arhitectură Santa Monica (conform originalului Santa Monica school of architecture), pentru că zona din jurul localității Santa Monica din California a produs cea mai mare concentrație de clădiri experimentale deconstructiviste, fiind totodată și locul unde există cel mai mare număr de clădiri realizate în stil deconstructivist.
Există voci care consideră Notre Dame du Haut, faimoasa structură a lui Le Corbusier, care sugerează mai mult o operă de sculptură abstractă decît o clădire, ca fiind adevăratul punct de plecare al stilului lui Gehry, precum și o posibilă sursă de inspirație a ideilor sale arhitecturale. Pe de altă parte, Frank Gehry însuși, în filmul documentar "Sketches of Frank Gehry", realizat în 2005, afirmă că opera sculptorului român Constantin Brâncuși respectiv operele arhitectului și designerului finlandez Alvar Aalto și arhitectului american Philip Johnson, au constituit sursa majoră a inspirației sale (vedeți secțiunea Influențe a prezentului articol.
Gehry este considerat pe bună drepate o celebritate a arhitecturii moderne. Pentru prima dată s-a impus în ochii opiniei publice în 1972, datorită seriei sale de mobilier realizat din carton presat (în engleză ), numită Easy Edges. A apărut de asemenea în campania firmei Apple intitulată "Think Different", realizată în alb-negru. A apărut chiar în propriul său rol într-unul din episoadele (intitulat "The Seven-Beer Snitch")popularei serii de animație "The Simpsons". În serialul de televiziune "Arthur" a ajutat pe Arthur și prietenii săi să proiecteze o casă nouă într-un pom. Clădirile sale, incluzând propria sa casă rezidențială, au devenit atracții turistice. Indiferent de ceea ce Gehry poate sau ar putea să facă, prezența sa constituie un nume de marcă pentru multe muzee, firme, orașe sau alte entități.
Muzeul muzicii din Seattle, statul Washington din SUA, ("Seattle's EMP Music Museum") reprezintă fenomenul celebrității lui Frank Gehry împinsă la extrem. Paul Allen, unul din fondatorii Microsoft l-a ales pe Gehry ca arhitect al unei structuri urbane care urma să găzduiască colecția sa publică de artefacte din istoria muzicii. Deși rezultatul final a fost unic și inconfundabil ca aparținînd lui Gehry, reacții critice, dintre care unele vehemente, nu au întîrziat să apară. Printre argumentele cele mai frecvent aduse s-au enumerat folosirea unor "culori bizare", nerespectarea armoniei arhitecturale a locului, dimensiunea "de mamut" a clădirii și altele de aceeași natură. Totul a condus în final la acuzarea lui Gehry de "a fi luat-o pur și simplu razna [de-a binelea]" (conform citatului, "Gehry had simply got it [totally] wrong."). Admiratori ai construcției au argumentat că atacuri de o factură similară au fost adresate lui Gustave Eiffel, unul din realizatorii Statuii Libertății din New York City, pentru opera sa cea mai reprezentativă, Turnul Eiffel din Paris. Exact ca și în cazul celebrului Turn, admiratorii construcției au argumentat că valoarea clădirii se va stabili în timp.
Mult mai recent, Gehry a fost criticat din nou pentru că s-ar fi autopastișat în folosirea mult prea frecventă a acoperirii clădirilor sale în folii de titan, întrucît multe din structurile sale construite în ultimul deceniu ar fi fost derivate din foarte cunoscuta și aclamată clădire a Muzeului Guggenheim din Bilbao, Spania. Trebuie menționat, că deși muzeul din Bilbao a fost executat și finalizat în 1996 - 1997, iar clădirea Disney Hall din Los Angles a fost finalizată în 2004, proiectul Disney Hall a fost designat anterior muzeului din Țara Bascilor. Mai mult chiar, suprafețele reflectorizante concave ale clădirii de concerte din Los Angeles este acuzată a fi responsabilă de crearea a zone termice extrem de fierbinți pe străzile și clădirile din vecinătatea acesteia.
Următoarele imagini sînt suplimentare la opera lui Gehry.
Convingerea că "arhitectura este artă ("architecture is art") a fost o parte însemnată a ființei lui Frank Gehry pentru toată viața sa. Întrebat care sînt mentorii săi în arhitectură, răspunsul arhitectului a fost indicarea unei fotografii a lui Constantin Brâncuși, aflată pe biroul său, replicând, "De fapt, tind să gîndesc mai mult în termenii unui artist ca acesta. El a avut o influență mai mare asupra operei mele decît majoritatea arhitecților. De fapt, cineva a sugerat că unul din zgârie-norii mei, care a cîștigat o competiție în New York, seamănă cu o sculptură de Brâncuși. Aș putea numi pe Alvar Aalto din lumea arhitecturii pentru care am un respect deosebit, și, desigur, Philip Johnson". 
În engleză, în original, textul afirmă, "Actually, I tend to think more in terms of artists like this. He has had more influence on my work than most architects. In fact, someone suggested that my skyscraper that won a New York competition looked like a Brancusi sculpture. I could name Alvar Aalto from the architecture world as someone for whom I have great respect, and of course, Philip Johnson." (conform - Pagina dedicată lui Frank Gehry la web site-ul Premiului de arhitectură Pritzker).


Un petabyte este o unitate de măsură a capacității de stocare a datelor care echivalentă cu 2 la puterea 50 (1,125,899,906,842,624) bytes. Este abreviat cu PB.

Eugen Pavel este inventatorul Hyper CD-ROM-ului cu capacitate de stocare de peste 10.000 Gigabytes.
A absolvit Facultatea de Fizică din cadrul Universității București în 1976 (ca șef de promoție) și i-au fost decernate numeroase premii de-a lungul timpului ca "Premiul Academiei Române", în 1991.
Eugen Pavel reușit să creeze tehnologia de fabricare a unei sticle speciale, fluorescente și fotosensibile, pentru care a primit, în 1991, Premiul Academiei Române. Aceasta stă la baza Hyper CD-ROM-ului.

Easy Edges (în română, "easy" = ușor(i)/ușoară(e) și "edge(s)" = margine(i)), este numele generic dat unei serii de piese de mobilier (în majoritate scaune) realizate de arhitectul și designerul Frank Gehry între anii 1969 și 1973 folosind carton presat și plăci laminate de lemn. Aceste lucrări timpurii au stat, printre alte realizări remarcabile ale arhitectului deconstructivist, la baza recunoașterii largi a lui Gehry la începutul anilor 1970.
După descoperirea creșterii aproape exponențiale a rezistenței plăcilor de carton și a plăcilor laminate lipite la cald (conform noțiuni din engleză, ), Gehry a creat o altă serie de piese de mobilier numite tot generic "Easy Edges Wiggle Side Chair", pentru a folosi la întreg potențialul rezistența și versatilitatea acestui material îndeobște minimalizat. Un strat din omogenul material cunoscut ca se adaugă suprafețelor plate pentru mărirea rezistenței și durabilității structurilor.
Utilizarea de către Gehry a cartonului presat, respectiv a plăcilor aglomerate și laminate demonstrează grija sa fundamentală de a folosi creativ și neconvențional materiale aflate la îndemînă, manipulîndu-le astfel încît realizarea de "obiecte funcționale dar totodată șocant vizuale" să se poată realiza în stilul designului industrial și al producției de masă.



Taganrog (în limba rusă: "Таганрог") este un oraș și port la Marea Azov, în regiunea Rostov din Rusia. Are o populație de 279.000 (conform estimărilor din 2005.
Orașul a fost fondat în mod oficial de Petru cel Mare pe 12 septembrie 1698 ca port-bază militară a marinei ruse. Dezvoltarea orașului a fost strâns legată de istoria zbuciumată a Imperiului Rus, care a luptat multă vreme pentru accesul la Marea Neagră și, mai departe, la Marea Mediterană. Data de 20 octombrie 1696, când Duma rusă a aprobat înființarea Marinei ruse cu baza la Tangarog, este sărbătorită ca zi de naștere forțelor navale naționale. 
Orașul este și "locul de naștere al lui Anton Cehov", aici aflându-se numeroase locuri și monumente care amintesc de copilăria și tinerețea dramaturgului rus.
Orașul a fost în 1855 unul dintre teatrele de luptă din timpul războiului Crimeii. 

Klaus Mann (născut la 18 noiembrie 1906 la München, decedat la 21 mai 1949 la Cannes, Franța, în urma unui suicid) a fost un scriitor german, fiul lui Thomas Mann. Homosexualitatea, caracterul nonconformist, poziția sa antinazistă precum și originea evreiască a mamei sale îl fac să părăsească Germania imediat după venirea naziștilor la putere. În 1936 scrie romanul "Mefisto", considerat a fi unul din cele mai mari romane ale secolului trecut. În acest roman-parabolă, multă vreme interzis în RFG, autorul surprinde cu finețe mecanismele impunerii unei doctrine totalitare, pervertirea valorilor umane, lașitatea intelectualilor și păturilor de sus ale societății germane care întîi au desconsiderat și neglijat pericolul nazist, apoi au acceptat tacit "noua ordine". Tot în perioada exilului a scris și romanele "Fuga spre nord" (1934), "Simfonia patetică" (1935) și "Vulcan" (1939).

Mănăstirea Snagov este un important monument istoric și de artă feudală din Țara Românească, care se găsește pe insula situată în partea nordică a lacului Snagov, din apropierea localității Snagov. Mănăstirea este probabil una din ctitoriile domniei târzii a lui Mircea cel Bătrân, fiind prima dată atestată documentar în 1408. A fost refăcută de mai multe ori de alți domnitorii, printre care se pot menționa Vlad Țepeș și Mircea Ciobanul.
Biserica este construită în stil bizantin având elemente decorative în stil românesc. Exteriorul este păstrat în cărămidă aparentă se observă formele cărămizilor și măiestria artistică a acestui monument. Biserica are balcon, navă și altar. Balconul era susținut de 16 stâlpi de diverse forme geometrice, foarte frumos ornate cu cărămidă aparentă. Se pot vedea la exteriorul pronaosului. Până în anul 1856 a funcționat și o închisoare, pentru trădători și tâlhari. Tunel de refugiu pe sub apă și clopotniță. Clopotniță măreață din piatră de râu și cărămidă aparentă. Stil neoromânesc și bizantin Mihai Viteazul, printr-un document din decembrie 1595, dăruiește mânăstirii de călugărițe Turbațile, din satul Bătiești, hramul “Ațipirii prea sfintei noastre Născătoare de Dumnezeu ”. Prin urmare mânăstirea exista înainte de această dată.Din inscripțiile săpate în lemn de unul din preoții deservenți aici putem citi: “Oprea Ierei; Io Constantin (Brâncoveanu) Voievod leat 7200” (1792-1793) ceea ce denotă că la această dată s-au făcut unele lucrări la biserică, probabil de Mihai Cantacuzino spătarul, în memoria stolnicului Constantin Cantacuzino ucis la Mânăstirea Snagov. A fost schit de călugărițe până la 1810 când Mitropolitul Filitis l-a desființat mutând obștea la Țigănești.Cutremurul din 1814 a produs grave stricăciuni bisericii.
Mănăstirea Snagov, cunoscuta și sub denumirea de Mănăstirea Vlad Țepeș este situata pe o mica insula din partea de Nord-Vest a lacului Snagov. Vechi centru de spiritualitate și cultura ortodoxa, el dăinuie pe temeliile unei vechi așezări dacice. În urma cercetărilor arheologice din 1933, o prima așezare monahală a existat aici în secolul al XI-lea, care, fiind din lemn, a ars. Prima atestare documentara scrisa, referitoare la aceasta mănăstire, datează din a doua jumătate a sec. al XIV–lea, din timpul domniilor lui Dan I (1383-1386) și Mircea cel Bătrân (1386-1418). În anul 1453 Vladislav al II- lea zidește un paraclis cu hramul "Buna Vestire", scufundat în jurul anului 1600, ale cărui uși împărătești se păstrează la Muzeul Național de Arta. În jurul anului 1456 Vlad Țepeș, dispune construirea unui zid de apărare, a unui pod, a unei închisori pentru trădători și tâlhari și a unui tunel de refugiu pe sub apa, care ar exista și astăzi. Pe locul acesta, încărcat de mister și bântuit de sufletele celor uciși, se înălța biserica actuala zidita de Neagoe Basarab la 1521. Biserica a suferit mari refaceri in timpul domniei lui Mircea Ciobanu. Pridvorul a fost transformat in pronaos, prin zidirea spatiilor dintre coloane, la jumătatea sec. XVI. Biserica a fost pictata in timpul domniei lui Petru Schiopul in 1563 de Dobromir cel Tanar. Aceasta pictura este pastrata doar in pronaos. In naos si altar, actuala pictura este facuta, in 1815, de Gheorghe Zugravul. Biserica a fost folosita ca necropola domneasca, astfel se mai pastreaza pietrele de mormant ale unor dregatori decapitati pentru tradare sau calugariti cu forta pentru acelasi motiv ca: Dragomir Postelnicul, Stoica Logofatul, Parvu Vornicul, Ioan Calugarul, Serafim Mitropolitul. In naos, in fata usilor imparatesti, se afla lespedea funerara a voievodului Vlad Tepes, ucis in 1476 in padurea din preajma Baltenilor. Tot aici, si-a gasit sfarsitul, in decembrie 1662, si batranul postelnic Constantin Cantacuzino. Manastirea s-a afirmat ca un centru panortodox prin sprijinul domnului Matei Basarab, care a instalat o tipografie in 1643. Apogeul cultural a fost atins in timpul lui Constantin Brancoveanu, cand staret al manastirii este Antim Ivireanul (1694-1705), devenit mai tarziu mitropolit al Tarii Romanesti. El a tiparit carti bisericesti in limbile romana, greaca, araba, slavona si gruzina care au dus faima mesterilor de la Snagov in Grecia, Asia Mica si Egipt. Biserica afectata de pe urma cutremurelor din 1977 si 1986 a fost consolidata in anii 1998 – 2000.
Mănăstirea a fost în timpul îndelungatei sale istorii active un important centru monahic dar și de cultură, întrucât domnitorul Constantin Brâncoveanu a înființat aici una din tipografiile sale de cea mai bună calitate. Printre alții, tipografia l-a avut în fruntea sa pe cărturarul Antim Ivireanul, care a tipărit, pentru prima dată cu litere mobile, primele cărți în limba română cu caractere latine. Astfel, întâia carte cu litere latine a epocii limbii române moderne a fost „"Orânduiala slujbei Sfinților Constantin și Elena"”. Printre altele, Mănăstirea Snagov a adăpostit valori materiale și culturale deosebite, funcționând simultan ca muzeu și bancă. Mănăstirea a adăpostit pentru perioade îndelungate de timp unul din centrele de batere al monedei din Valahia, fiind firesc denumită popular și "bănie". Deloc surprinzător, unii domnitori au folosit așezarea sa strategică nu numai ca loc de refugiu și ascunziș, dar și ca loc de temniță și supliciu.
Datorită poziție sale strategice remarcabile, fiind construită pe o insulă a unui lac aflat în mijlocul unui codru imens, Codrul Vlăsiei, Mănăstirea Snagov a funcționat adeseori ca loc de refugiu și surghiun. Spre exemplu, după înăbușirea Revoluției de la 1848 din Țara Românească, capii revoluției în frunte cu Nicolae Bălcescu au găsit refugiu la Mănăstirea Snagov.
Podul construit din bârne de stejar, care lega insula de țărmul lacului, a fost incendiat în timpul Revoluției din 1821, nemaifiind niciodată refăcut.
Se pare că mănăstirea ar fi devenit faimoasă după presupusa înmormântare a lui Vlad Țepeș în incinta acesteia. Conform legendei, după moartea lui Vlad Țepeș, survenită în urma bătăliei cu turcii din 1476, care îi susținuseră pe Dănești în obținerea tronului Valahiei, călugării mânăstirii i-ar fi găsit și ascuns trupul domnitorului, respectiv l-ar fi înmormântat creștinește după "limpezirea apelor". Înmormântarea s-ar fi petrecut pe ascuns și fără nici un fast din cauza noului domnitor instalat de turci, care era din familia Dăneștilor.
Ipoteza a fost desigur cercetată, dar adevărul nu poate fi încă stabilit cu precizie. Mormântul găsit în pranaosul uneia dintre biserici, care avea piatra funerară de acoperire îndepărtată, conținea în sicriul său putrezit osemintele unui bărbat îmbrăcat în straie scumpe.
Istoricii însă infirmă ipoteza Snagovului și afirmă cu probe cocludente că mormântul său ar putea fi mai degrabă la ctitoria sa de la Comana. Falsa legătură dintre Țepeș și Snagov nu are nici un temei, în opinia reputatului medievist Constantin Rezachevici.

Piperaceae reprezintă o familie de plante din care face parte piperul.
1. Sârbu Anca, "Biologie vegetală. Note de curs", Editura Universității din București,1999

AutoCAD (din engleză de la CAD = "Computer-aided design" sau "Computer-aided design and drafting") este un program CAD utilizat în proiectarea planurilor de construcție în două dimensiuni (2D), mai puțin în trei dimensiuni (3D), dezvoltat și comercializat de compania americană Autodesk.
Fișierele specifice sistemului („native”) sunt cele de tip dwg, precum și cele dxf (Drawing eXchange Format), extrem de larg răspândite.
Cu toate că inițial a fost creat pentru ca să ruleze și pe platforme ca Unix și Macintosh, s-a renunțat la dezvoltarea acestora în favoarea sistemului de operare Windows.
Una dintre caracteristicile care au făcut faimosă această aplicație, pe lângă prețul la lansare mai mic decât al altor softuri similare, a fost posibilitatea de ambientare și automatizare a proceselor. Aici sunt incluse AutoLISP, Visual LISP, VBA, .Net, ObjectARX.
AutoCAD - computer aided design (proiectare asistata de calculator)- este cel mai răspândit mediu de grafică și proiectare asistată de calculator, folosit cu succes în domenii precum arhitectură, geografie, medicină, astronomie, tehnică etc.
Prima versiune, denumită MicroCAD, a apărut în anul 1982, ajungând până la versiunea AutoCAD 2014. Compania Autodesk a mai dezvoltat și o multitudine de programe soft AutoCAD particularizate pe anumite domenii: AutoCAD Architecture, AutoCAD Electrical, AutoCAD Mechanical, AutoCAD Overlay, AutoCAD Land Desktop, AutoCAD Map, AutoCAD Civil 3D.
AutoCAD LT este o versiune de AutoCAD cu capacități reduse și cost mai mic, primul fiind lansat în noiembrie 1993. AutoCAD LT, la pretul de 495 dolari, a devenit primul produs cu numele de "AutoCAD" din istoria companiei cu preț sub 1000 dolari. In prezent pretul este de aproximativ 2000 lei pentru versiunea AutoCAD.
dxf - Specificațiile DXF, Referințe DXF
dwg
iges
DWG File
The native file format for AutoCAD data files is .dwg. It contains all the pieces of information a user enters, such as:
The .dwg file format is one of the most commonly used design data formats, found in nearly every design environment. It signifies compatibility with AutoCAD technology. Autodesk created .dwg in 1982 with the launch of its first version of AutoCAD software.
DWG File History
The first six bytes of a DWG file identify its version. In a DXF file, the AutoCAD version number is specified in the header section. The DXF system variable is $ACADVER. 
AC1027 AutoCAD 2013/2014/2015/2016
AC1024 AutoCAD 2010/2011/2012 
AC1021 AutoCAD 2007/2008/2009 
AC1018 AutoCAD 2004/2005/2006 
AC1015 AutoCAD 2000/2000i/2002 
AC1014 Release 14 
AC1012 Release 13 
AC1009 Release 11/12 
AC1006 Release 10 
AC1004 Release 9 
AC1003 Version 2.60 
AC1002 Version 2.50 
AC1001 Version 2.22 
AC2.22 Version 2.22 
AC2.21 Version 2.21 
AC2.10 Version 2.10 
AC1.50 Version 2.05 
AC1.40 Version 1.40 
AC1.2 Version 1.2 
MC0.0 Version 1.0
Canal youtube cu tutoriale autocad

Francisc I al Austriei (în ) din dinastia de Habsburg-Lothringen, (n. 12 februarie 1768, Florența - d. 2 martie 1835, Viena) a fost primul împărat al Imperiului Austriac (1804-1835) și, înainte de aceasta, ultimul împărat romano-german al Sfântului Imperiu Roman de Națiune Germană (1792-1806), sub numele de Francisc al II-lea ("Franz II"). Alături de demnitatea de împărat, a fost totodată rege al Boemiei, rege al Ungariei, mare principe al Transilvaniei etc.
A fost fiul împăratului Leopold al II-lea (1747-1792) și al soției acestuia, Maria Luiza de Spania.
Francisc I și-a continuat rolul de opozant marcant al Franței în timpul razboaielor napoleoniene și a mai suferit cateva înfrângeri dupǎ Austerlitz. Căsatoria ficei sale Maria Luiza de Austria cu Napoleon din rațiuni de stat pe 10 martie 1810 este cu certitudine cea mai severǎ înfrângere. Dupǎ abdicarea lui Napoleon ca urmare a războiului celei de-a sasea coaliții, Austria a participat drept statul proeminent al "Sfintei Aliațe" la Congresul de la Viena, care a fost marcat vizibil de Kemens Wenzel, cancelarul lui Francisc, prinț de Metternich. Epilogul acesteia este trasarea unei noi harți a Europei si restaurarea domeniilor stravechi ale lui Francisc (cu excepția Sfântului Imperiu de natiune germana, care fusese dizolvat).
După 1806 a folosit titulatura: 
Francisc a fost fiul împăratului Leopold al II-lea (1747–1792) și a soției acestuia, Maria Luisa a Spaniei (1745–1792), fiica regelui Carol al III-lea al Spaniei.
Francisc s-a născut la Florența, capitala Toscanei, unde tatăl lui domnea ca Mare Duce din 1765. Deși el a avut o copilărie fericită înconjurat de mulți frați, familia lui știa că Francisc urma să fie viitorul împărat (unchiul său Iosif nu avea nici un moștenitor în viață din cele două căsătorii), așa încât în 1784 tânărul arhiduce a fost a trimis la Curtea imperială de la Viena, să fie educat și să se pregătească pentru viitorul său rol.
Împăratul Iosif al II-lea însuși a preluat educația și dezvoltarea lui Francisc. Regimul lui disciplnar a fost un contrast puternic cu indulgenta curte florentină a lui Leopold. Împăratul a scris că Francisc era "pipernicit în creștere", "încet în dexteritatea corporală și comportament", și "nici mai mult, nici mai puțin decât copilul răsfățat al unei mame".
După moartea lui Iosif al II-lea în 1790, tatăl lui Francisc a devenit Împărat. Francisc, la vârsta de 22 de ani a avut un gust timpuriu de putere, acționând în calitate de adjunct al lui Leopold la Viena, în timp ce împăratul a traversat Imperiul încercând să-i recâștige pe cei înstrăinați de politicile fratelui său. Solicitarea și-a spus cuvântul și în iarna anului 1791 împăratul s-a îmbolnăvit. Sănătatea lui s-a înrăutățit treptat de-a lungul începutului anului 1792; în după-amiaza zilei de 1 martie Leopold a murit la vârsta de 44 de ani. Francisc, abia trecut de 24, era acum împărat, mult mai devreme decât se aștepta.
Domnia sa a fost marcată de rivalitatea cu Franța revoluționară și napoleoniană. Abia urcat pe tron, a primit vestea sumbră a decapitării mătușii sale, regina Maria-Antoaneta, în timpul terorii Revoluției Franceze.
În anii următori, Austria s-a confruntat militar cu Franța, fiind învinsă de geniul militar al lui Napoleon I Bonaparte.
Prin Tratatul de la Campo-Formio (27 octombrie 1797), cedează Franței teritoriile de la stânga Rinului, în schimbul Veneției și Dalmației.
Semnează Tratatul de la Lunneville (9 februarie 1801), care dizolvă Sfântul Imperiu Roman de Națiune Germană.
Apoi, în timpul celei de-a Doua Coaliții Antinapoleoniene, înfruntă din nou Franța suferind o severă înfrângere în bătălia de la Austerlitz (2 decembrie 1805).
La 11 august 1804 se declară împărat ereditar al Austriei, iar la 6 august 1806, în urma creării Confederației renane și dispariției Sfântului Imperiu Roman, renunță la titlul de împărat romano-german luând numele de Francisc I ("Franz I").
În 1809 atacă din nou Franța, profitând de cursul nefavorabil al intervenției militare napoleoniene din Spania.
În 1814, își atacă pentru a patra și ultima dată marele inamic, aliat fiind cu Anglia, Prusia și Rusia. În urma victoriei, este recunoscut rolul crucial al Austriei în obținerea acesteia, Francisc prezidând Congresul de la Viena, care a pus bazele Sfintei Alianțe.
A fost căsătorit de patru ori:
1. La 6 ianuarie 1788 s-a căsătorit cu Elisabeta de Württemberg (21 aprilie 1767 – 18 februarie, 1790), care a murit la nașterea fiicei sale, Ludovika (1790-1791).
2. La 15 septembrie 1790, s-a căsătorit cu verișoara lui primară atît pe parte maternă cât și paternă, Maria Theresia de Napoli și Sicilia (6 iunie 1772 – 13 aprilie 1807), fiica regelui Ferdinand I al Regatului celor Doua Sicilii, cu care a avut 12 copii din care doar 7 au ajuns la maturitate:
3. La 6 ianuarie 1808, s-a căsătorit cu o altă verișoara lui primară, Maria-Ludovika de Austria-Este (14 decembrie 1787 – 7 aprilie 1816), cu care nu a avut urmași. Ea era fiica Arhiducelui Ferdinand de Austria-Este și a Maria Beatrice d'Este, Prințesă de Modena.
4. La 29 octombrie 1816, s-a căsătorit cu Karolina Augusta de Bavaria (8 februarie 1792 – 9 februarie 1873), cu care nu a avut urmași. Ea era fiica regelui Maximilian I Iosif de Bavaria și mai fusese căsătorită cu regele Wilhelm I de Württemberg.
În 1810 își căsătorește fiica Maria-Louise cu vechiul său inamic, împăratul Napoleon I.
Din 1815 lasă "de facto" conducerea imperiului lui Metternich, ultimii 20 de ani de viață stând departe de problemele politice și economice.
Este înmormântat în mormântul 57 din Cripta Imperială de la Viena, înconjurat de cele patru soții.
Un bust al împăratului Francisc decorează zidul cetății Sibiului. Bustul original, vandalizat în anii 1990, a fost regăsit în anul 2008 în beciurile Prefecturii Sibiu.



Alfred Döblin (n. 10 august 1878, Stettin — d. 28 iunie 1957, Emmendingen, lângă Freiburg) a fost un scriitor german, considerat a fi unul din principalii reprezentanți ai expresionismului în literatură. Lucrarea ce i-a adus notorietate mondială este romanul "Berlin Alexanderplatz" (1929).
Romanul "Berlin Alexanderplatz" (povestea lui Franz Biberkopf) a fost publicat și în România (ediția 1, Editura Romanul secolului XX, 1987; ediția a 2-a, Editura Paralela 45, Pitești, 2005), traducere și note de Ion Roman.


Refresh, Aici puteți compara schimbările recente

Maat ka ra Hatșepsut (sfârșitul secolului XVI î.Hr. - cca. 1482 î.Hr.) a fost al cincilea faraon din a 18-a dinastie, soție și regentă a faraonului Tutmes al III-lea. Ea îl ține în umbră până în anul 1482 î.Hr., când decedează. După moartea ei, numele îi este șters din istorie din ordinul faraonului Tutmes al III-lea (fiul său vitreg).
Regina Hatshepsut a avut parte de o domnie pacifică și prosperă. Este socotită drept "unul dintre cei mai faimoși faraoni" ai dinastiei a 18-a. A construit temple somptuoase și a protejat granițele Egiptului.
În timpul domniei sale, Hatshepsut a inițiat mari lucrări, în legătură cu care numele său va fi pomenit peste milenii: ridică două obeliscuri înalte de 30 de metri la Karnak, ansamblul arhitectonic de la Deir la Bahari, în care munții din jur au fost înglobați în arhitectura templului, formând o originală piramidă, care cuprinde și mormântul femeii faraon.
Imediat după moartea ei, monumentele construite de singurul faraon femeie al Egiptului au fost distruse, statuile care o reprezentau au fost desfigurate, iar numele ei a fost șters din toate scrierile vremii. Hatshepsut a fost considerată disparută din istorie timp de aproape 3000 de ani, dar grație egiptologilor moderni ea și-a reluat locul care i se cuvenea pe scara ierarhică.
Hatshepsut a fost o prințesă regală. Ea a fost fiica cea mai mare a faraonului Tutmes I și a consoartei sale. Ahmose nu a putut să-i ofere regelui un fiu, dar acest lucru nu a contat prea mult, deoarece haremul era la dispoziție, iar regele putea oricând să aibă un copil de speță bărbătească.
Prințul Tutmose, fiul celei de-a doua regine, s-a căsătorit cu Hatshepsut, sora lui vitregă (aveau același tată). Hatshepsut, acum regină a Egiptului, i-a dăruit soțului/fratelui ei o fiică, pe nume Neferure. După moartea lui Tutmes al II-lea, Egiptul era amenințat de o criză dinastică. În haremul princiar exista un urmaș, de speță bărbătească, dar el era mult prea mic pentru a deveni rege. În astfel de situații era normal ca mama urmașului să devină regentul acestuia, dar în acea situație era ceva inadmisibil, pentru că mama naturală a copilului era de o speță mult prea joasă pentru a se urca pe tronul Egiptului. Într-un final s-a ajuns la un compromis, prin care tânărul rege se urca pe tron, dar sub regența reginei Hatshepsut care a fost obligată de răscoala preoților să accepte să devină regenta tânărului rege.
Timp de mai mulți ani, regina se comportă ca atare, dar după un timp, ea s-a încoronat ca rege, aruncându-l astfel pe tânărul Tutmes al III-lea în negura timpului. Mulți egiptologi sunt de părere că puterea în stat era împărțită. Hatshepsut se ocupa de problemele economice și administrative, iar Tutmes se ocupa de problemele militare. Regina a construit două obeliscuri înalte de 108 m, pe care le-a acoperit mai apoi cu aur. Se spune că atunci când răsărea soarele, obeliscurile erau scăldate de lumina acestuia iar mai apoi acestea reflectau lumina solară în tot regatul.

Triburile israelite (Fiii lui Israel sau Semințiile lui Israel) sunt diviziunile tradiționale ale poporului evreu vechi(Gen. 29:32-35, 30:1-20). 
Conform Bibliei, cele douăsprezece seminții ale lui Israel sunt descendenții fiilor și nepoților strămoșului Iacov și sunt numiți „Israel" după numele lui Iacob dat de către Dumnezeu. În Biblie si Coran, Iacob, cunoscut sub numele de Israel, a fost al treilea patriarh al poporului evreu cu care Dumnezeu a făcut un legământ și strămoș al triburilor lui Israel, care au fost numite după urmașii săi.
În Vechiul Testament se scrie următoarele, despre dispariția a 11 triburi evreiești: 
În Biblie, Iacob este fiul lui Isaac și al Rebecăi, nepotul lui Avraam și al Sarei și fratele geamăn mai mic al lui Esau. El a avut doisprezece fii și o fiică cu cele două soții ale sale, Lea și Rahela și cu cele doua slujnice, Bilhah si Zilpah. Copiii menționați în Geneză suntRuben (Geneză 29:32), Simeon (Geneză 29:33), Levi (Geneză 29:34), Iuda (Geneză 29:35), Dan (Geneză 30:5), Neftali (Geneză 30:7), Gad (Geneză 30:10), Așer (Geneză 30:12), Isahar (Geneză 30:17), Zabulon (Geneză 30:19), Iosif (Geneză 30:23) și Beniamin (Geneză 35:18). Pe lângă aceștia, Iacob a adoptat doi copii ai lui Iosif, pe Efraim și Manase și a avut cel puțin o fiică, Dina.
Povestea cu cele douăsprezece triburi începe atunci când Iacob și familia lui au plecat în Egipt, numărând „ 70 de suflete". În curand, numarul lor a crescut semnificativ, fiind cunoscuți ca și „poporul israelit”. După moartea lui Iosif, unul din fiii lui Iacov, care devine guvernator al Egiptului i-a asuprit pe israeliți, silindu-i la munci împovărătoare.
Dumnezeu și-a adus aminte de legământul Său cu Avraam, cu Isaac și cu Iacob, si i S-a arătat lui Moise care a salvat poporul israelit, ducând-i în „Țara făgăduită". La acel moment, se estimeaza a fi fost aproximativ 600.000 de barbati. Pe Muntele Sinai, Moise primeste Tablele Legi, iar dupa 40 de ani, israelitii ajung in Canaan, in frunte cu Iosua. Dupa cucerirea Țării Făgăduite, fiecărui trib i se atribuie un teritoriu unde să își întemeieze o familia. 
Unirea celor douăsprezece triburi a fost efecuata în primul rând realizată pe considerente religioase, bazată pe credința în „Domnul lui Israel" cu care triburile au făcut un legământ. „Cortul întîlnirii” și „Chivotul Legământului” au fost obiectele cele mai sacre ale uniunii tribale și tradiția biblică arată că au fost mai multe centre religioase de-a lungul vremii. În timpul rătăcirii prin deșert, „muntele lui Dumnezeu " adica Muntele Sinai sau Horeb , a servit ca un astfel de loc , așa cum a făcut și oaza de la Cades - Barnea , unde triburile au rămas pentru ceva timp și de unde au încercat o prima cucerire cucerire a taramului promis. Multe locuri din Canaan sunt menționate ca fiind centre de pelerinaj, cum ar fi Penuel , unde Iacob a primit numele de Israel, Betel unde se spune ca ar fi poposit Arca, etc. 
Numărul doisprezece este nici fictiv, nici rezultatul unei cercetari genealogice reale. Este o cifră instituționalizata și stilizata, care se găsește si printre alte triburi, precum cel al fiilor lui Ismael, ai lui Nahor , Ioctan sau Esau. De asemenea, acest număr doisprezece sau uneori șase este întâlnit și in Asia Mică , Grecia și Italia. În Grecia , o astfel de grupăre poarta numele de amfictionie, adica o uniune de triburi sau asociație de orașe-state, grupate în jurul unui sanctuar comun. Fiecare trib a fost însărcinat cu întreținerea si aprovizionarea unui altar . Membrii acestor triburi faceau pelerinaje la centrul religios comun la ocazii festive. În ambele culturi, în cazul în care un trib s-ar fi retras sau ar fi fost absorbit de un alt trib, numărul doisprezece ar fi fost păstrat, fie prin divizarea unuia dintre triburile rămase sau acceptarea unui nou trib în uniune. De exemplu, atunci când seminția lui Levi, este luata in considerare ca făcând parte dintre cele douăsprezece triburi, semnitia lui Iosif nu este numărată, și invers, aceași situație aplicându-se și în cazul semințiilor lui Manase și Efraim. 
În repetate rânduri apare în Coran ideea că semințiiile lui Israel sunt un popor ales, că fac parte din religiile monoteiste (Ahl-l kitab) și că au un teritoriu anume pentru ei.
"Voi, fii ai lui Israel! Amintiți-vă de harul Meu cu care v-am copleșit! Păziți legământul Meu, căci și eu păzesc legămantul vostru! Temeți-vă de mine." (2: 40)
"Voi, fii ai lui Israel! Amintiți-vă de harul Meu cu care v-am copleșit, căci Eu v-am ales pe voi înaintea lumilor!" (2:47)
"El spuse: „Să vă caut alt dumnezeu decât Dumnezeu de vreme ce El este Cel care v-a ales înaintea tuturor lumilor?”"(7: 138)
"Noi le-am dăruit fiilor lui Israel Cartea, înțelepciunea și prorooocirea, i-am înzestrat cu bunuri și i-am ales înaintea lumilor."(45: 16 )
"Noi am dăruit Cartea lui Moise – nu te îndoi că n-a primit-o – și am rânduit-o călăuzire fiilor lui Israel."(32: 23)
"Noi i-am dăruit lui Moise Cartea drept călauzire fiilor lui Israel: „Nu-ți lua apărator afară de Mine.”"(17: 2)
"Noi i-am dăruit călăuzirea lui Moise și le-am dat moștenire fiilor lui Israel Cartea
Drept călăuzire și amintire celor dăruiți cu minte."(40:53- 54)
"Spune-le: „Noi credem în Dumnezeu, în ceea ce a pogorât asupra noastră, în ceea ce a pogorât asupra lui Abraham, Ismail, Isaac, asupra triburilor, în ceea ce i-a fost dat lui Moise, lui Iisus, profeților, de la Domnul lor. Noi nu facem deosebire între ei, căci noi Lui îi suntem supuși.”"(3: 84)
"Aceștia sunt cei pe care Dumnezeu i-a copleșit cu harul Său dintre Profeții coborâtori din Adam; dintre cei pe care i-am purtat cu Noe; dintre cei coborați din Abraham și Israel; dintre cei pe care i-am ales. Ei se aruncau cu fața la pamânt plângând, când versetele Milostivului le erau recitate. "(19: 58)
"Spune: „Vedeți că este de la Dumnezeu, iar voi nu credeți! Un martor dintre fiii lui Israel a mărturisit însă că este asemenea cu ceea ce au ei și că el crede, pe cand voi va îngâmfați. Dumnezeu nu călăuzește poporul nedrept."(46: 10)
"Noi le-am dat loc fiilor lui Israel într-un ținut sigur și i-am înzestrat cu cele bune. Ei nu s-au învrăjbit până ce nu le-a venit știința. Domnul tău îi va judeca, în Ziua Învierii, de ce se vrăjbeau."(3: 93)
"Noi am dat moștenire celor care au fost oropsiți, ținuturile de la Răsărit și de la Asfințit pe care le-am binecuvântat. Astfel, s-a împlinit cel mai frumos cuvânt al Domnului tău către fiii lui Israel, pentru că au fost răbdători. Noi am nimicit ceea ce Faraon și poporul lui încropiseră și zidiseră."(7: 137)
"O, fii ai lui Israel! Noi v-am mântuit de vrăjmașul vostru și v-am dat întâlnire pe Coasta dreaptă a Muntelui. Am coborât apoi asupra voastră mana și prepelițele."(20:80)
"Astfel Noi le-am dat moștenire fiilor lui Israel."(27: 59)"
Tot în legatură cu fiii lui Israel, apare și profetul Iisus care îi îndeamnă pe calea cea bună și, de asemenea, este un vestitor al ultimului profet care va aduce religia desăvârșită.
"Și iată-l trimis fiilor lui Israel: “Eu v-am adus vouă un semn de la Domnul vostru: vă voi crea vouă din noroi, un chip de pasăre. Voi sufla asupa sa și va fi pasăre, cu îngăduința lui Dumnezeu. Eu îi tămăduiesc pe orb și pe lepros și morților le dau viață, cu îngăduința lui Dumnezeu. Eu vă dau știre ce să mâncați și ce să păstrați în casele voastre. Întru aceasta este un semn pentru voi, de sunteți credincioși.”"(3:49)
"Eu întărăsc Tora dinaintea mea și vouă vă dau dezlegare la o parte din cele oprite. Eu v-am adus vouă un semn de la Domnul vostru. Lui închinați-vă! Aceasta este calea cea dreaptă.”"(3:50)
"Cei care spun: “Dumnezeu este Cristos, fiul Mariei” sunt tăgăduitori, căci Cristos spuse: ”O, fii ai lui Israel! Închinați-vă la Dumnezeu, Domnul meu și Domnul vostru. „Dumnezeu le oprește Raiul celor care-i alătura pe alții lui Dumnezeu. Limanul lor va fi Focul. Cei nedrepți nu au ajutoare. "(5: 70-72)
"El nu a fost decât un rob asupra căruia am pogorât harul Nostru, făcându-l pilda fiilor lui Israel."(43: 59)
"Iisus, fiul Mariei, spuse: „O, fiii ai lui Israel! Eu sunt, într-adevăr, trimisul lui Dumnezeu la voi ca să întăresc cele în Tora de dinaintea mea și ca să vă vestesc un trimis ce va veni după mine și al cărui nume va fi Ahmad”. Și când acela veni la ei cu dovezi vădite, ei spuseră: „Aceasta este o vrajbă vădită.”"(61: 6)
Conform Coranului, fiecare națiune primește cel puțin un profet care vorbește în propria limbă. Cu toate acestea, o singură națiune, evreii (semințiile lui Israel) au primit un număr mai mare de profeți. Copiii lui Israel au fost binecuvântați cu mulți prooroci invitându-i să rămână fermi în credința lor în Dumnezeu; acest lucru fiind exprimat în diverse locuri din Coran.
"Când am încheiat legămantul cu fiii lui Israel, le-am spus: „Nu vă închinați decăt lui Dumnezeu, purtați-vă frumos cu părinții, cu rudele, cu orfanii și cu sărmanii. Spuneți oamenilor vorbe frumoase, săvârșiți-vă rugaciunea, dați milostenie! Ați întors însă spatele, afara doar de puțini dintre voi și v-ați împotrivit.” "(2:83)
"Ați fost martori când moartea s-a apropiat de Iacob și el spuse fiilor săi: „Cui vă veți închina în urma mea?” E i-au spus: „Ne vom închina Dumnezeului tău și Dumnezeului tatălui tău, Abraham, și al lui Ismail, și al lui Isac. Unul este Dumnezeu și Lui noi ne supunem.”" (2:133)
"Întreabă-i pe fii lui Israel câte dovezi vădite le-au fost date. Dumnezeu este Aprig la pedeapsă pentru cel care schimba darul lui Dumnezeu după ce l-a primit."(2:211)
"Nu le-ai văzut pe căpeteniilor fiilor lui Israel de după Moise? I-au spus unuia dintre profeții lor: „Înalță-ne nouă un rege și vom lupta, atunci, pentru Calea lui Dumnezeu.” El le spuse: „Oare puteți, dacă v-a fost scris să luptați, să nu luptați?” Ei i-au spus: „Nu avem cum să nu luptăm pentru Calea lui Dumnezeu, devreme ce am fost izgoniți din casele noastre și despărțiți de copiii noștrii.” Când le-a fost dat însă să lupte, au întors spatele, în afară puținora dintre ei. Dumnezeu este Știutor al celor nedrepți. "(2: 246)
"Noi am încheiat legăminte cu fiii lui Israel și le-am trimis profeți. Ori de câte ori le-a venit un trimis ce nu era pe plac sufletelor lor, pe unii trimiți i-au socotit mincinoși, pe alții i-au ucis." 
"Ei au socotit că nu le va veni nicio nenorocire, însa au orbit și au surzit. Dumnezeu s-a întors către ei, însă mulți dintre ei tot orbi și surzi au rămas. Dumnezeu este Văzător a ceea ce făptuiesc. "(5: 70-72)
"„O, voi cei ce credei! Fiți ajutoarele lui Dumnezeu, asa cum odinioară, Iisus, fiul Mariei a spus apostolilor: „Cine sunt ajutoarele mele pe calea lui Dumnezeu?” Apostolii au spus: „Noi suntem ajutoarle lui Dumnezeu!” Unii dintre fiii lui Israel au crezut, alții au tăgăduit. Noi i-am ajutat pe cei care credeau împotriva vrăjmașilor lor, iar ei au fost învingători." (61: 14)
Apar și referiri la Ziua Judcății și asupra pedepselor celor necredincioși.
"Noi le-am dat loc fiilor lui Israel într-un ținut sigur și i-am înzestrat cu cele bune. Ei nu s-au învrăjbit până ce nu le-a venit știința. Domnul tău îi va judeca, în Ziua Învierii, de ce se vrăjbeau."(3: 93)
"Dumnezeu a încheiat un legămant cu fiii lui Israel. Noi am ridicat douăsprezece căpetenii dintre ei. Dumnezeu spuse: „Eu sunt cu voi: dacă vă săvârșiți rugăciunea, dacă dați milostenie, dacă credeți în trimișii Mei și îi sprijiniți, dacă îi dați lui Dumnezeu un frumos împrumut, atunci Eu voi șterge relele voastre și vă voi lasa să intrați în Grădinile pe sub care curg râuri.” Cel, dintre voi, care, dupa aceasta, va fi necredincios, va rătăcii departe de calea cea dreapta. "(5:12)
"De aceea am scris fiilor lui Israel: „Cel care a ucis un om care nu a ucis niciodată, care nu a semănat stricaciune pe pământ, este socotit ca și cum ar fi ucis întreaga omenire, iar cel care a salvat un singur om este socotit ca și cum ar fi salvat întreaga omenire.”Deși trimișii Noștrii au venit la ei cu dovezi vădite, mulți dintre ei au fost apoi necumpătați pe pământ."(5: 32)
"Cei care spun: „Dumnezeu este Cristos, fiul Mariei” sunt tăgăduitori, căci Cristos spuse: „O, fii ai lui Israel! Închinați-vă la Dumnezeu, Domnul meu și Domnul vostru.” Dumnezeu le oprește Raiul celor care-i alătura pe alții lui Dumnezeu. Limanul lor va fi Focul. Cei nedrepți nu au ajutoare. "( (5: 70-72)
Cei care, dintre fiii lui Israel, au fost tăgăduitori, au fost blestemați de limba lui David, de cea a lui Iisus, fiul Mariei, căci au fost neascultatori și au încalcat legea și 
"Nu-și puneau unii altora opreliști asupra faptelor urâte ce le săvârșeau. Ce rau este ceea ce făptuiau. (5: 78 - 79)
După el, le-am spus fiilor lui Israel: Locuiți pământul, însă când va veni făgăduiala Vieții de Apoi, va om aduce laolaltă.” (17: 104)
Le-am dat dovezi vădite ale Porunci, iar ei nu s-au învrăjbit decât dupa ce le-a venit știința, urându-se unii pe alții. Da, Domnul tau îi va judeca în Ziua Învierii pentru ceea ce se învrăjbeau. "(45: 16 – 17)
Credința în destin este unul din principiile de baza al islamului, iar cel care nu crede în acest lucru, iese din rândurile credinței drepte. Dumnezeu le-a predestinat fiilor lui Israel soarta. 
"Noi am hotarat in Carte, fiilor lui Israel: „Voi veți semana stricăciunea de două ori pe pământ, și cu mare trufie că veți purta.” "(17: 4)
În Coran se relatează pe larg fuga israeliților din Egipt, avându-l în frunte pe profetul Moise. Sunt relatate episoadele atunci când Moise este trimis de Dumnezeu la Faraon să-l avertizeze de distrugerea Egiptului, în cazul în care faraonul nu se oprește si nu ii lasa pe fii lui Israel sa paraseasca Egiptul. Mai sunt redate plagile, traversarea marii, pogorarea Tablelor Legii, incropirea de idoli pe muntele Sinai.
"Eu nu trebuie să spun decât adevărul despre Dumnezeu. Eu v-am adus o dovadă vădită de la Domnul vostru. Lasă-i pe fiii lui Israel să plece cu mine. "(7:105)
"Mergeți la el și spuneți-i: „Noi suntem trimiși ai Domnului tău. Lasă-i să plece cu noi pe fiii lui Israel, nu-i mai chinui. Noi venim la tine cu un semn de la Domnul Tău. Pace celui ce urmează călauzirea.” "(20: 47) 
"Trimite-i cu noi pe fiii lui Israel. "(27:17)
"Noi i-am dat lui Moise nouă semne ca dovezi vădite. Întreabă-i pe fiii lui Israel! Când el a venit la ei, Faraon i-a spus: „ O, Moise! Eu cred ca tu ești vrăjit” "(7:104)
"Oare binefacerea pe care mi-ai arătat-o să fie aceea că ai orbit pe fiii lui Israel? "(27:22)
"Noi i-am mântuit pe fiii lui Israel de osânda umilitoare [...] de Faron care era trufaș peste măsură [...] Noi cu știința i-am ales dintre lumi. "(44:30)
"Ei spuseră când năpasta se abatu asupra lor: O, Moise! Cheama-L pentru noi pe Domnul tau în temeiul legământului ce l-a facut cu tine. Dacă îndepărtezi năpasta de la noi, vom crede în tine și-i vom lăsa pe fii lui Israel să plece cu tine. "(7: 134)
"Noi i-am pus pe fii lui Israel să străbată marea. Ei ajunseră la un popor legat de idolii săi și spuseră: „O, Moise! Fă-ne un dumnezeu aseamenea dumnezeilor lor.” El spuse: „Sunteși un popor lipsit de știință.”"
"Noi le-am dat fiilor lui Israel să treacă marea. Faraon și oștirile lui îi urmăreau cu strășnicie și cu dușmănie, până ce Faraon care era gata să se înece, spuse: „Da, cred! Nu este dumnezeu în afara de cel în care cred fiii lui Israel. Eu sunt dintre supuși.” "(10:90)
"El spuse: „Sa vă caut alt dumnezeu decât Dumnezeu de vreme ce El este Cel care v-a ales înaintea tuturor lumilor? ”"
"Noi v-am mântuit de oamenii lui Faraon, căci ei vă supuneau la osânda cea mai rea: vă omorau fiii și le lasau pe fiicele voastre să trăiască. Aceasta a fost o grea încercare la care v-a supus Domnul vostru! "(7: 138 - 141)
"Poporul lui Moise, după el, au facut din podoabele lor trupul unui vițel ce mugea. Ei nu vedeau oare, că acest vițel nu le vorbea și nu-i călăuzea? Ei îi luară drept dumnezeu și fură, astfel, dintre cei nedrepți."
"Când acesta le cazu din mâini, eu își văzură rătăcirea și spuseră: „Dacă Domnul nostru nu se milostivește de noi, dacă nu ne iartă nouă, atunci vom fi pierduți.”"
"Când Moise se întoarse la poporul său, spuse mânios și amărât: „Cît este de murder ceea ce ați făcut după mine! Ați vrea să grăbiți porunca Domnului Vostru?” El aruncă Tablele, apoi îl prinse pe fratele său de cap și-l târî după el. Acesta spuse: „O, fiu al mamei mele! Poporul m-a umilit și era cât pe ici să mă omoare. Nu face așa încât vrăjmașii mei să se bucure de nenorocirea mea. Nu mă lasa cu cei nedrepți.”"(7:148 - 150)
"Noi am dăruit Cartea lui Moise – nu te îndoi că n-a primit-o – și am rânduit-o călauzire fiilor lui Israel."
" Noi am facut căpetenii dintre ei care să-i călăuzească din porunca Noastră, când erau răbdători și creadeau cu tărie în semnele noastre. "(32: 23 – 24)
"Noi i-am dăruit călăuzirea lui Moise și le-am dat moștenire fiilor lui Israel Cartea"
"Drept călăuzire și amintire celor dăruiți cu minte. "(40:53- 54)



Franz Binder (n. 1824, Sebeș, Scaunul Sebeșului, Marele Principat al Transilvaniei - d. 1875, Vurpăr, comitatul Sibiu, Austro-Ungaria) a fost un călător și un explorator sas din Transilvania.
Franz Binder s-a născut în anul 1824 în orașul Sebeș, într-o familie de farmaciști sași. Inițial și el a dorit să devină farmacist, în buna tradiție a familiei sale și a locuit o perioadă la Ploiești. Fratele său vitreg, Samuel Mauksch, era angajat în serviciul militar egiptean.
Fiind un pasionat călător, în anul 1849, el a întreprins o lungă călătorie în Orientul Apropiat și în Africa. motivată printre altele și de dorința de a-și regăsi fratele vitreg, căruia i se pierduse urma. El a a pornit mai întâi spre Constantinopol, iar de acolo spre Bagdad, prin Alep, călare pe catâr. Drumul său și peripețiile prin care a trecut este consemnat atât de dr. E. Kurt Binder, un nepot de-al său, în broșura "Călătoriile și aventurile unui sas din Transilvania" (1930), cât și de Franz Remmel, în cartea "Călătorind peste șapte mări" (1984), bazându-se pe jurnalul de călătorie al lui Binder. După cum afirmă Remmel, Binder a construit cu mâna sa o plută, cu care a navigat în jos, pe Tigru, spre Bagdad. 
Nereușind să dea de urma fratelui său vitreg, Binder se întoarce înapoi spre Alep cu caravana, iar de acolo se îndreaptă spre Cairo. În anul 1850, ajunge în capitala Egiptului, dar nereușind să găsească un post de farmacist, va lucra ca tăietor de furnir și cofetar, iar la un moment dat s-a ocupat și cu fabricarea berii. 
Animat de dorul de a călători, el se angajează conducător de caravane la o companie comercială și efectuează opt călătorii între Cairo și Khartoum, capitala Sudanului, de obicei însoțind caravanele misiunii catolice austriece. Prima călătorie a început-o la 27 septembrie 1852, încărcând pe corabie "mărgele venețiene, țesături colorate de Nanking, fesuri roz și destule lazi cu marfuri", după cum scria Binder în jurnalul său. Ajuns la Khartoum, la izvoarele Nilului, el nu a putut să încheie afacerea cu negustorul cu care negociase anterior. A stat trei luni la Khartoum, și-a vândut toată marfa, cumpărând în schimb fildeș și gumă arabică. Se reîntoarce la Cairo, călătorind cu vaporul pe Nil și apoi traversând deșertul nubian, cu 17 cămile. Ajuns în capitala Egiptului, își vinde marfa și reușește să adune o mică avere. 
Având experiența primei călătorii, el s-a pregătit mai bine pentru a doua călătorie, transportând spre Khartoum rom, baticuri colorate, ciorapi, oglinzi și mătase, cu ajutorul unei caravane formate din 400 de cămile. După cum povestește Rommel, Binder a cumpărat din Sudan "doi lei adulți, doi gheparzi cu pete frumoase, o pisică de mosc și mai multe antilope, cu care a făcut drumul înapoi prin deșertul nubian, punând numai câte o cușcă între două cămile, legată de șei". El a vândut aceste animale la Cairo. 
Pentru o perioadă, a locuit în orașul Khartoum (capitala Sudanului) în calitate de funcționar al unei companii comerciale și mai târziu ca viceconsul onorific al Imperiului Austro-Ungar în acest oraș (1857). 
În anul 1853, plecând într-o misiune comercială, ajunge la reședința regelui fungilor, Idris Atlan, în munții Djebel Gule din regiunea superioară a Nilului Albastru, fiind primul european sosit în această regiune. Din călătoriile sale, el s-a întors cu o bogată colecție de arme, podoabe, instrumente muzicale, obiecte de uz gospodăresc, aduse din zonele pe care le-a vizitat în călătoriile sale, fie urmând caravane prin Asia Mică, fie conducând el însuși expediții comerciale în Africa Centrală și cumpărându-le de la băștinași sau fiindu-i dăruite de șefii unor triburi de pe Valea Nilului.
A călătorit în regiunea Nilului Alb (1860-1861). Reîntors în Transilvania, el a donat în anul 1862 Societății Transilvane pentru Științe Naturale din Sibiu, precum și școlii din Sebeș, colecția sa de aproximativ 500 obiecte africane, provenite în principal de la triburile nilotice. După cum apreciază W.Hirschberg de la Völkerkunde Museum din Viena, "este, fără îndoială, cea mai veche colecție închisă din regiunea superioară a Nilului pe care o cunoaștem azi" . Colecția donată de el era compusă din plante, animale împăiate, roci și numeroase obiecte etnografice. 
Franz Binder a încetat din viață în anul 1875, din cauza unei pneumonii, fiind înmormântat într-un cavou foarte frumos 
pe un deal din spatele casei și grădinilor sale minunate din satul Vurpăr, în care cultivase o serie de flori și pomi exotici.
În anul 1993, în municipiul Sibiu, a fost inaugurat Muzeul de etnografie universală "Franz Binder", primul și unicul muzeu de etnografie extra-europeană din România. Clădirea în care funcționează muzeul este o clădire monument istoric, construită în stil neogotic în perioada 1865-1867, ințial ca sediu al Asociației Micilor Meseriași și având de-a lungul timpului diverse întrebuințări . 
Muzeul găzduiește expoziția permanentă: "Din cultura și arta popoarelor lumii", precum și expoziții temporare cu titlul: "Din creația artizanală a popoarelor lumii". La ora actuală, muzeul are 3000 de exponate din nordul Africii și izvoarele Nilului, China, Japonia, Oceania, Asia Mică, Brazilia, Laponia sau Australia, care se împart în colecții ”vechi” (achiziționate până la a doua jumătate a secolului al XIX-lea) și colecții ”noi" (achiziționate după 1990).

Albania a participat la Concursul Muzical Eurovision de nouă ori. Televiziunea natională a Albaniei,Radio Televizioni Shqiptar (RTSH),a fost organizatorul reprezentantului Albaniei la Eurovision de când a debutat in anul 2004, iar piesa este selectată la concursul Festivali i Këngës. Cel mai bun rezultat al Albaniei este un loc 5 ocupat în 2012, la Baku de Rona Nishliu cu melodia "Suus".
Cele mai multe puncte primite de Albania au fost acordate de:
Albania a acordat cele mai multe puncte în total de la :

Andorra a participat la Concursul Muzical Eurovision de șase ori, debutând în anul 2004. Interesul de a participa în competiție al Andorrei a fost mare, deși radioteleviziunea locală, Ràdio i Televisió d'Andorra (RTVA), nu a difuzat showul decât de cațiva ani. Majoritatea pieselor au fost cântate in catalană. Andorra nu s-a calificat niciodată în finala competiției.
Andorra a apărut în concurs exact când s-a introdus o semifinală, din cauza numărului mare de țări participante, fiind debutantă a trebuit să concureze în semifinală, prima piesă a Andorrei a fost Jugarem a estimar-nos, interpretată de către Marta Roure. La afișarea rezultatelor, Andorra nu s-a aflat printre cele 10 finaliste și nu s-a calificat pentru seara finalei.
În decembrie 2009, RTVA a anunțat că Andorra ar renunța la concursul din 2010 din cauza lipsei de fonduri în vederea selecției unei piese pentru concurs. Așa s-a și întâmplat așa că Andorra a fost fortata sa renunte.
Andorra a confirmat ca nu va participa la Concursul Muzical Eurovision 2011, din motive financiare.
Andorra a acordat cele mai multe puncte:
Andorra a primit cele mai multe puncte de la:

Armenia a debutat la Concursul Muzical Eurovision în 2006. Ea a participat până acum de 8 ori. Armenia este prima țară caucaziană care participă la concursul Eurovision, Georgia debutând în 2007, iar Azerbaidjan în 2008. Cel mai bun rezultat este un loc 4 în 2008, egalat în 2014.
Armenia a debutat la Eurovision în anul 2006 fiind reprezentată de Andre, un cântăreț de origine azeră. Acesta a interpretat melodia "Without Your Love" care s-a clasat pe locul 8 cu 129 de puncte.
În 2007 Hayko a câștigat biletul spre Helsinki, anul trecut Armenia s-a clasat în top 10 ceea ce însemna că Armenia avea să participe direct în finală, unde a obținut tot locul 8.
În anul 2008, Armenia a fost reprezentată de Sirusho, care a luat locul 4 în Serbia, fiind primul reprezentant al Armeniei la Eurovision de sex feminin și obținând și cel mai bun punctaj de până acum - 199 de puncte. Sirusho a mai obținut și cele mai multe puncte de 12 din concurs depășindu-l pe Dima Bilan, câștigătorul Eurovisionului 2008.
În anul 2009 Armenia a fost reprezentată de duo-ul de surori Inga și Anush Arshakyan. Ele au ocupat locul 10 în finală cu un total de 92 de puncte și locul 5 în prima semifinală având un total de 99 de puncte.
În anul 2010, Armenia a ales-o pe Eva Rivas să o reprezinte. Aceasta a participat în semifinala 2 din 27 mai și s-a calificat în finală, obținând locul 7 cu 141 puncte.
În 2011, Armenia a selectat-o pe Emmy să o reprezinte, însă ea a ratat finala cu 1 punct, obținând 54 de puncte, fiind de altfel, până acum, singurul reprezentant al Armeniei care nu se califică în finală.
Deși s-a zvonit că nu participă, din cauza faptului că urmatorul concurs are loc în Azerbaidjan, cu care Armenia nu este în relații bune, țara și-a confirmat participarea pentru 2012. Pe data de 7 martie 2012, Armenia și-a confirmat retragerea din concurs, pentru faptul că aceasta nu are relații bune cu țara gazdă, Azerbaidjan, din cauza teritoriului disputat de cele două țări, Nagorno-Karabah.
Deși a renunțat, anul precedent, să participe, Armenia și-a confirmat participarea la concursul din 2013.
În 2014, Aram MP3 a reprezentat Armenia și el a egalat performanta lui Sirusho din 2009, obținând locul 4, de data aceasta cu 174 de puncte.
Armenia a "dat" cele mai multe puncte la:
Armenia a "primit" cele mai multe puncte de la:

Austria a apărut frecvent la Concursul Eurovision. Țara a câștigat de două ori, și anume în 1966, cu melodia „Merci Chérie”. de Udo Jürgens și în 2014, cu melodia „Rise Like a Phoenix” de Conchita Wurst.
După o absență de trei ani, ORF a anunțat pe 28 iulie 2010 că Austria va reveni în concurs în 2011, unde Nadine Beiler s-a calificat în finală, terminând pe locul 18.
Austria nu a participat la câteva concursuri. Primul a fost în 1969, care s-a desfășurat la Madrid. Cum Spania, la vremea aceea, era condusă de Francisco Franco, Austria a ales să boicoteze concursul. John Kennedy O'Connor subliniază faptul că deși Austria a dat 2 puncte Spaniei în 1968 și că Spania a caștigat cu diferență de un punct de a doua clasată, protestul politic a fost, probabil, necinstit.
În anul următor, Austria iar a lipsit. Acest lucru s-a datorat, rezultatului făra precedent din 1969, în care 4 țari au terminat la egalitate pe primul loc, un rezultat care a determinat, deasemenea, multe țari sa renunțe.
Din 1973 până în 1975, Austria nu a mai participat. Motivul pentru aceasta hotărâre nu se știe, cu toate acestea, sistemul de votare utilizat în unul din concursuri, care permitea tuturor participanților să primească un anumit număr de puncte, ar fi fost un motiv.
Țara nu a putut participa în 1998 și 2001, datorită rezultatelor slabe din ultimii 5 ani.
Înainte de concursul din 2006, Austria a anunțat că nu va participa, ca protest a rezultatelor slabe din ultimii ani, argumentând că talentul muzical al artiștilor nu mai este un factor determinant în succesul concursului. Țara a revenit în 2007, dar a terminat antepenultima în semifinală. ORF a anunțat că, rezultatul din 2007 și interesul telespectatorilor din Austria, ar fi un motiv bun să nu participe în 2008. Directorul de program al ORF, Wolfgang Lorenz a anunțat că Austria ar putea ieși din concurs pe termen nelimitat, afirmand: "În cazul în care situația se schimbă, vom fi bucuroși să participăm din nou.". În ciuda faptului că Austria s-a retras din concurs, ORF a difuzat concursul.
Cu toate acestea, Edgar Böhm, director de divertisment al ORF, a declarat că formatul de semifinala "include inca un amestec de țari care sunt favorizate, din puncte de vedere al votului politic." și "că, dacă nu va aparea o orientare clara, a organizarii semifinalelor, de catre EBU, Austria nu va participa în 2009 la Moscova". ORF a decis să nu participe în concursul din 2009, dar a difuzat finala, la fel ca și în anul 2008. EBU a anunțat că vor face tot posibilul să aducă înapoi Austria în 2010, împreuna cu Monaco și Italia. S-a confirmat, totuși, că Austria nu se va întoarce în concursul din 2010 din Oslo. În iulie 2010, președintele ORF, Alexander Wrabetz, a anunțat că Austria se va întoarce în concurs, în 2011, deoarce concursul a avut loc în țara vecină Germania.
Austria a dat cele mai multe puncte la:
Austria a primit cele mai multe puncte de la:

Belarus a participat la Concursul Muzical Eurovision de 10 ori,debutând la Concursul Muzical Eurovision 2004. Țara a intrat în concurs, exact când a fost introdusă semifinală, pentru a se putea califica în finală. Dar, Belarus a reușit să se califice în finală până acum de trei ori și anume în 2007 cu Dmitry Koldun, 2010 cu 3+2 și în 2013 cu Aliona Lanskaia. După ediția din 2009 președintele din Belarus a spus că echipa care se ocupă cu selecția intrării lor trebuie complet schimbată.
Relația strânsă cu Rusia i-a afectat rezultatul la Concursul Muzical Eurovision, Belarus a acordat 12 puncte Rusiei aproape mereu, cu excepția anilor 2009 și 2011. În anul 2009, Belarus a acordat 12 puncte lui Alexander Rybak din Norvegia (Belarus fiind țara lui natală), pe când Rusiei i-a dat 8 puncte,iar în 2011 Belarus a acordat 12 puncte Georgiei.
Cele mai multe puncte "acordate" de Belarus au fost primite de:
Belarus a "primit" cele mai multe puncte de la:

Belgia este una din țările fondatoare a Concursului Muzical Eurovision. Din 1956, țara a participat de 53 de ori în concurs, fiind absentă doar de 3 ori și anume: în 1994, 1997 și 2001, datorită rezultatelor slabe. Belgia a câștigat o singură dată concursul, în 1986, cu piesa "J'aime la vie", interpretată de Sandra Kim.
În 2015, Belgia, reprezentată de Loïc Nottet, a ocupat locul 4,cu un record 217 de puncte.Ea este singura țară pana acum care a depășit 200 de puncte pe locul 4.
[[[[File:Urban Trad - Stered Festival - 23.jpg|thumb|200px|Urban Trad interpretând "Sanomi" la Riga ([[Concursul Muzical Eurovision 2003|2003]])]]
[[File:Xandee - Belgium 2004.jpg|thumb|200px|[[Xandee]] interpretând "[[1 Life]]" la Istanbul ([[Concursul Muzical Eurovision 2004|2004]])]]
[[File:Nuno Resende à Equihen en Août 2013.jpg|thumb|200px|Nuno Resende interpretând "Le grand soir" la Kiev ([[Concursul Muzical Eurovision 2005|2005]])]]
[[File:ESC 2007 Belgium - KMG - LovePower.jpg|thumb|200px|[[The KMG's]] interpretând "[[Love Power]]" la [[Helsinki]] ([[Concursul Muzical Eurovision 2007|2007]])]]
[[File:ESC 2008 - Belgium - Ishtar, 1st semifinal.jpg|thumb|200px|[[Ishtar (trupă belgiană)|Ishtar]] interpretând "[[O Julissi]]" la [[Belgrad]] ([[Concursul Muzical Eurovision 2008|2008]])]]
[[File:Witloof Bay Kuppis 2011.jpg|200px|thumb|Formația [[Witloof Bay]] , reprezentanți la [[Düsseldorf]] ([[Concursul Muzical Eurovision 2011|2011]])]]
Belgia a acordat cele mai multe puncte la:
Belgia a primit cele mai multe puncte de la:
[[Categorie:Țări în Concursul Muzical Eurovision]]

Bosnia și Herțegovina a debutat la Concursul Muzical Eurovision din anul 1993, dupa ce s-a clasat a doua în etapa de calficare "Kvalifikacija za Millstreet" și a participat aproape în fiecare an cu excepția anilor 1998 și 2000, unde punctajul slab a forțat Bosnia și Herțegovina să nu participe. Ultima participare a Bosniei și Herțegovinei la Eurovision a fost în 2012, când Maya Sar s-a clasat pe locul 18 în finală cu piesa "Korake ti znam".
Înainte de 1993, Bosnia și Herțegovina a participat la Concursul Eurovision ca parte a Iugoslaviei.
Rezultatul cel mai bun al Bosniei și Herțegovinei a fost la concursul din 2006, unde Hari Mata Hari a ieșit pe locul 3 cu piesa "Lejla". De la introducerea semifinalelor, Bosnia și Herțegovina nu a ratat nici o finală, până când reprezentanții Jala, Anna Rucher , Deen și Dala nu au reușit să se califice în finala de la Stockholm din 2016 cu piesa "Ljubav je"
Bosnia și Herțegovina a acordat cele mai multe puncte:
Bosnia și Herțegovina a primit cele mai multe puncte de la:

Bulgaria a participat la Concursul Muzical Eurovision de opt ori, de la debutul lor din 2005 de la Kiev. Ultima participare a fost în 2013, după care a urmat retragerea datorită eșuării repetate a calificărilor în finală. În 2016 a revenit din nou cu Poli Genova , unde a reușit să se situeze pe locul 4. In anul 2017 Kristian Kostov a obtinut locul 2,astfel artistul a reușit cea mai buna performanță a Bulgariei la Concursul Muzical Eurovision
Bulgaria a participat pentru prima oară la Concursul Muzical Eurovision în anul 2005, reprezentată de trupa Kaffe cu melodia "Lorraine". Obținând numai 49 de puncte, au terminat pe locul 19 în semifinală, eșuând a se califica pentru finala de sâmbătă seară.
La Atena, Bulgaria a fost reprezentată de Mariana Popova cu piesa "Let Me Cry", care nu a reușit să se califice în finală, obținând locul 17 cu 36 de puncte în semifinală.
Prima calificare a Bulgariei în finală a fost în 2007 când Elița Todorova & Stoian Iankulov au interpretat piesa "Water". Aceasta a fost prima piesă în limba bulgară care concurează în concurs și a fost și prima piesă, fiind singura în momentul de față, care s-a calificat în finală, clasandu-se pe locul 6 în semifinală cu 146 de puncte. În finală, piesa a primit 157 de puncte și s-a clasat a 5-a din 24 de finaliste.
În anii precedenți, dacă o piesă termina în top 10, în finală, aceasta se califică direct pentru finala anului următor. Dacă regula nu se schimba la concursul din 2008, Bulgaria ar fi fost direct calificată în finală. Totuși, câteva reguli au fost modificate, din cauza numărului prea mare de participanți, ceea ce însemna că în finală se califică doar Big 4 și țara gazdă. Deci, Bulgaria a fost forțată să participe în una din semifinalele din 2008 din Serbia.
La concursul din 2008, Bulgaria a fost reprezentată de Deep Zone & Balthazar cu piesa "DJ, Take Me Away". Aceștia au terminat pe locul 11 în semifinală, cu 56 de puncte, pierzând finala cu doar un loc în minus.
Bulgaria a participat la concursul din 2009 din Rusia. Bulgaria a fost prima țară care a început să-și aleagă reprezentantul pentru Eurovision cu concursul 'Be A Star', o finală națională, care a început în octombrie 2008.
Câștigătorul a fost Krassimir Avramov cu melodia Illusion. Acesta a ratat finala, obținând locul 16 din 18 țări competitive în prima semifinală.
În octombrie 2009 BNT a anunțat că Miroslav Kostadinov va reprezenta Bulgaria la Concursul Muzical Eurovision 2010 din Oslo, Norvegia. Acesta a cântat piesa "Anghel si ti" (Ангел си ти). A fost pentru prima oară din 2007, când melodia a fost cântată în bulgară. Totuși, pentru trei ani consecutivi, piesa Bulgariei a ratat să se califice în finală, ocupând locul 15 din 17 participanți în semifinală.
Anul acesta Bulgaria a fost reprezentată de Poli Genova și de data aceasta piesa a fost cântată în limba bulgară. Piesa acesteia, "Na Inat", nu a prins un loc în finală, luând locul 12 în semifinala 2, semnificând că anul 2011 este al patrulea an de când Bulgaria nu se califică în finală. În 2011, Poli Genova a concurat cu alte 18 piese în finala națională "EuroBGvision" (unde doar SMS-urile decid cine reprezintă țara). Aceasta a reprezentat al patrulea an de când participă la "EuroBGvision" și primul ei câștig.
Bulgaria și-a confirmat participarea la Concursul Muzical Eurovision 2012. Preselecția națională a constat în două semifinale și o finală. Bulgaria a participat în semifinala 2, unde a obținut locul 11, cu 45 de puncte, același punctaj obținut de clasata de pe locul 10, dar, datorită faptului că numărul țărilor ce au acordat puncte Bulgariei a fost mic, aceasta a pierdut șansa să ajungă în finală.
Bulgaria a fost reprezentata la Concursul Muzical Eurovision 2013 de Elița Todorova & Stoian Iankulov care nu au reusit sa egaleze performanta din 2007, anul acesta, piesa "Samo Shampioni" obtinand in prima semifinala locul 12, cu 45 de puncte iar Bulgaria nereusind sa se califice in finala pentru a șasea oara.
Bulgaria a revenit la Concursul Muzical Eurovision după 2 ani de absență cu Poli Genova care a mai reprezentat Bulgaria la Concursul Muzical Eurovision 2011 unde nu a reușit să se califice în finală, însă în 2016 a reușit să se califice pe locul 5 cu 220 puncte în semi-finala 2. 
În finală a reușit cea mai bună performanță a Bulgariei la Concursul Muzical Eurovision , mai exact locul 4 cu un punctaj de 307 puncte.
Bulgaria a acordat cele mai multe puncte următoarelor țări:
Bulgaria a primit cele mai multe puncte de la următoarele țări:

Croația a participat la Concursul Muzical Eurovision de 21 de ori până acum, de la debutul din 1993. Reprezentantul croat la Concursul Muzical Eurovision este selectat in cadrul Festivalului de pop Dora, un eveniment anual organizat de către emițătorul public național de radio si televiziune, Hrvatska radiotelevizija (HRT). Cel mai bun rezultat al Croației este locul 4 obținut în 1996 de Maja Blagdan cu piesa "Sveta ljubav", egalat în 1999 de Doris Dragović cu piesa "Neka mi ne svane". Ultima participare a Croației la Eurovision a venit în 2013, după care țara s-a retras datorită eșecului de a se califica în finală pentru 4 ani la rând.
Croația a fost și anterior anului 1991 reprezentata la Eurovision, între 1961 și 1991, ca parte a Iugoslaviei.Croația a fost cea mai de succes republica a Iugoslaviei la Eurovision, cu 13 din cele 26 de participari iugoslave fiind croate, și singurii câștigători iugoslavi ai acestui concurs, Riva cu piesa "Rock Me", în 1989, fiind de asemenea croați.Ca urmare, Concursul Muzical Eurovision 1990 a fost ținut in orasul Zagreb, capitala Croației de astazi.
După destrămarea Iugoslaviei în 1991, Croația a participat ca națiune independentă pentru prima dată în 1993.Emitatorul public național de radio si televiziune, Hrvatska Radiotelevizija (HRT), a organizat un festival pentru a alege reprezentantul croat pentru concursul din 1992.Daca HRT ar fi devenit membru al EBU la timp pentru concurs, prima participare croata la Eurovision ar fi fost cea a trupei Magazin, cu piesa "Aleluja".
Prima participare a Croatiei a fost in 1993.Tara a fost reprezentata de trupa Put, cu melodia "Don't Ever Cry" care a fost cantata in croată, in ciuda titlului englezesc.Piesa a ajuns pe locul trei în "Kvalifikacija za Millstreet", permițând astfel participarea la concurs.Cea mai bună poziție obtinuta de Croația, pana in 2013, a fost locul 4, în 1996, când Maja Blagdan a reprezentat Croația cu piesa "Sveta Ljubav", și în 1999, când Doris Dragović a cântat "Marija Magdalena".
Celebra cantareata croată Tereza Kesovija a reprezentat Monaco la Concursul Muzical Eurovision 1966, iar celebrul grup croat Feminnem a reprezentat Bosnia și Herțegovina la Eurovision 2005, cu melodia "Call me".
În anii 2000, Croatia a ajuns o singura data în top 10, în 2000.Croația nu a reușit să se califice în ultimele editii, mai ales în 2007, cand Dado Topić a obtinut cel mai slab rezultat croat la ESC, dar, de asemenea, în 2010, 2011 si in 2012, cand tara a fost reprezentata de Nina Badrić, una dintre cele mai faimoase cantarete din Croația.
Croația a acordat cele mai multe puncte... ("doar finale")
Croația a primit cele mai multe puncte de la... ("doar finale")

Ciprul a debutat la Concursul Muzical Eurovision în 1981. Cel mai bun rezultat al Ciprului, locul 5, a fost obținut la trei ediții: în 1982 reprezentat de Anna Vissi, 1997 - Hara & Andreas Constantinou, și în 2004, reprezentat de Lisa Andreas. În mod tradițional, Ciprul acordă maximum de puncte Greciei, în timp ce aceasta își întoarce, de obicei, favoarea.
Ciprul a acordat cele mai multe puncte:
Ciprul a primit cele mai multe puncte de la:

Republica Cehă participă la Concursul Muzical Eurovision începând cu anul 2007. În 2007, 2008 și 2009, Republica Cehă nu a reușit să se califice în finală, terminând de fiecare dată pe ultimele două locuri din semifinale.Țara a renunțat în a mai participa după ce în 2009, reprezentanții lor Gipsy.cz nu au primit nici un punct în semifinală.Totuși, Republica Cehă a hotărât să se întoarcă în 2012, ceea ce nu s-a întâmplat. Cehia s-a întors însă în 2015, dar nu a reușit să se califice nici de această dată în finală, clasându-se pe locul 13. Cehia este una dintre puținele țări care nu s-au calificat niciodată într-o finală la Eurovision.
Pe timpul când era Cehoslovacia, Československá televize (ČST) a difuzat câteva ediții ale concursului între anii '60 și '70. După dizolvarea statului din 1993, partenerul Republicii Cehe, Slovacia, a încercat imediat să intre în concurs, intrând de trei ori între anii 1994 și 1998, după ce au renunțat, revenind în 2009.
Televiziunea cehă, a vrut inițial să trimită o piesă în 2005,concurs desfășurat la Kiev, Ucraina, totuși nu s-a concretizat din diferite motive. ČT a dorit apoi să trimită un reprezentant în 2006 la Atena, Grecia,dar nu a mai trimis deoarece bănuiau că nu se vor califica în finală.
In aprilie 2006 ČT confirma prezenta lor la concursul din 2007 la Helsinki, Finlanda.
ČT a desfasurat o finala nationala pentru a selecta prima piesa reprezentanta a tarii:"Eurosong 2007", in care 10 tari aveau sa concureze, publicul votand pentru castigator prin SMS.Totusi, o piesa a renuntat in seara finalei, ramanand numai 9 tari in concurs.Castigatoarea a fost trupa de rock Kabát cu piesa "Malá dáma".In semifinala din 10 May 2007,Republica Ceha a intrat a 16-a, dar a obtinut numai un punct(de la Estonia), esuand a se califica in finala.
Pentru concursul din 2008 de la Belgrad, Serbia, ČT , din nou, a realizat o finala nationala pentru a-si alege reprezentantul.10 piese au concurat pentru a reprezenta Republica Ceha in Serbia, castigatorul "Eurosong 2008" a fost Tereza Kerndlová cu "Have Some Fun".
La concurs, Republica Ceha a concurat in semifinala 2 , intrand a 8-a si terminand pe locul 18 din 19 concurenti, obtinand 9 puncte: 1 punct de la Turcia si Malta, 2 puncte de la Croatia si 5 puncte de la Macedonia.Republica Ceha rateaza din nou calificarea in finala.
Desi s-a clasat aproape ultima , ČT si-a confirmat participarea la Concursul Muzical Eurovision 2009 din Moscova, Rusia.ČT a decis sa realizeze o selectie interna, iar publicul va vota ce melodie trebuie sa cante.Televiziunea nationala a ales, in ianuarie 2009 trupa Gipsy.cz.Trupa a concurat si in celelalte finale nationale din anii precedenti si s-a clasat in top 3. Doua melodii au fost prezentate publicului ceh pentru a vota si anume : "Aven Romale" si "Do You Wanna". Dupa 14 zile de vot, castigatoarea a fost "Aven Romale",ce il avea la voce pe Radoslav Banga imbracat cu un costum de super-erou, "Super Gypsy".
Trupa a intrat a doua in concurs in prima semifinala la data de 12 mai 2009, dar in urma votului acestia nu au primit nici un punct, in care 20 de tari au votat, devenind astfel a 16-a piesa din istorie de la introducerea sistemului de votare din 1975, in care o tara nu primeste nici un punct.
Pe 22 iulie 2009 ČT anunta ca nu vor participa la Concursul Muzical Eurovision 2010, afirmand o lipsa de interes a publicului ceh si o rata scazuta a showului.
După o absență de 5 ani,Cehia a revenit la Concursul Muzical Eurovision 2015,cu reprezentații Marta Jandova și Vaclav Noid Barta care au interpretat melodia "Hope Never Dies".Aceștia au ocupat locul 13 din 17 locuri în a doua semifinală,cel mai bun loc după toate participările,chiar dacă nu a ajuns în finală.
Republica Ceha a acordat cele mai multe puncte:

Estonia a debutat la Concursul Muzical Eurovision in anul [[Concursul Muzical Eurovision 1994|1994]].Aceasta ar fi participat in anul [[Concursul Muzical Eurovision 1993|1993]], dar nu s-a calificat pentru finală. Prima participare nu a fost un succes, terminand penultima. Estonia a trebuit să mai aștepte un an, astfel, la concursul din anul [[Concursul Muzical Eurovision 1996|1996]], țara a terminat pe locul 5 cu 94 puncte.
Estonia a câștigat pentru prima oară concursul in [[Concursul Muzical Eurovision 2001|2001]], la [[Copenhaga]], când [[Tanel Padar]] și [[Dave Benton]], cu piesa "Everybody", au acumulat 198 de puncte.
[[File:Neiokõsõ - Estonia 2004.jpg|thumb|200px|[[Neiokõsõ]] la Istambul ([[Concursul Muzical Eurovision 2004|2004]])]]
[[File:ESC 2007 Estonia - Gerli Padar - Partners in crime.jpg|thumb|200px|[[Gerli Padar]] la Helsinki ([[Concursul Muzical Eurovision 2007|2007]])]]
[[File:ESC 2008 - Estonia - Kreisiraadio, 1st semifinal.jpg|thumb|200px|[[Kreisiraadio]] la Belgrad ([[Concursul Muzical Eurovision 2008|2008]])]]
[[File:Urban Symphony.jpg|thumb|200px|[[Urban Symphony]] la Moscova ([[Concursul Muzical Eurovision 2009|2009]])]]
[[File:Getter-Jaani-Eurovision-Song-Contest-2011.jpg|thumb|200px|[[Getter Jaani]] la Düsseldorf ([[Concursul Muzical Eurovision 2011|2011]])]]
Estonia a acordat cele mai multe puncte:
Estonia a primit cele mai multe puncte de la:
{{EurovisionCountries}}
[[Categorie:Estonia la concursul muzical Eurovision]]

Finlanda a debutat la Concursul Muzical Eurovision 1961 și a participat pâna acum de 46 ori. Finlanda a castigat pentru prima oara in anul 2006 cu piesa "Hard Rock Hallelujah" a trupei Lordi, fiind pentru prima dată în istoria concursului când câștigătoarea a fost o trupă hard rock. Anterior, cea mai bună performanță a fost piesa „Tom Tom Tom” interpretată de Marion Rung în 1973, care s-a clasat pe locul 6.
Până la concursul din 2011, Finlanda a avut 45 de participări, iar melodiile au fost cântate în următoarele limbi: 32 în limba finlandeză, 12 în engleză și una în suedeză.
Finlanda a acordat cele mai multe puncte:
Finlanda a primit cele mai multe puncte de la:

Franța este una dintre cele de mai succes țări la Concursul Muzical Eurovision si a participat in concurs de 57 ori, inclusiv la ediția de debut din 1956. Franța este una dintre cele sapte tari, care a participat la primul concurs din istoria Eurovisionului, aceasta a ratat concursul de două ori, în anii 1974 si 1982. Franța a câștigat de nu mai puțin de 5 ori competiția: în 1958, prin André Claveau, în 1960, prin Jacqueline Boyer, în 1962, prin Isabelle Aubret, în 1969, prin Frida Boccara și în 1977, prin Marie Myriam. Totuși, deși este membră a grupului "Big Five", fiind calificată automat în finală, Franța nu a avut prea mult succes în anii 2000, cel mai bun rezultat în secolul 21 fiind un loc 4 obținut în 2001, la Copenhaga, prin Natasha St-Pier.
Franța a acordat cele mai multe puncte:
Franța a primit cele mai multe puncte de la:

Germania a participat la Concursul Muzical Eurovision de 56 de ori, de la debutul acestuia din anul 1956, cu excepția ediției din 1996, când țara a eșuat să se califice în finală. Deși are o istorie îndelungată în concurs, Germania a câștigat doar de două ori: în 1982, prin Nicole, cu piesa "Ein bißchen Frieden" și în 2010, prin Lena Meyer-Landrut, cu melodia "Satellite", devenind prima țară din grupul "Big Five" care câștigă concursul de la introducerea regulii.
Germania a acordat cele mai multe puncte:
Germania a primit cele mai multe puncte de la:

Grecia a participat la Concursul Muzical Eurovision de 33 de ori, de la debutul acesteia din 1974.Grecia nu a participat la 7 concursuri de la debutul acesteia si anume în 1975, 1982, 1984, 1986, 1999 și 2000. Grecia a câștigat pentru prima și singuara oară în anul 2005, prin Helena Paparizou cu piesa "My Number One". De la introducerea semifinalelor, Grecia s-a calificat mereu în finală, până în anul 2016, când trupa Argo a ratat calificarea din prima semifinală. În mod tradițional, Grecia acordă maximum de puncte Ciprului, urmând ca acesta să-i întoarcă favoarea.
Grecia a acordat cele mai multe puncte:
Grecia a primit cele mai multe puncte de la:
{{EurovisionCountries}}

Ungaria a participat la Concursul Muzical Eurovision de cincisprezece ori. Prima participare ar fi fost Andrea Szulák în 1993, dar a ratat să se califice la runda de calficare. Cea mai bună clasare a Ungariei a venit chiar la prima participare, în 1994, la Dublin, prin melodia "Kinek mondjam el vétkeimet?", interpretată de Friderika Bayer.

Islanda a participat la Concursul Muzical Eurovision de 25 ori, de la debutul acesteia din anul 1986. Islanda nu a participat în anii 1998 si 2002, din cauza rezultatelor slabe din anii precedenți. Cele mai bune rezultate ale țării sunt două locuri 2: în 1999, prin Selma, cu piesa "All Out of Luck" și în 2009, prin Yohanna, cu piesa "Is It True?".
Islanda a "dat" cele mai multe puncte la:
Islanda a "primit" cele mai multe puncte de la:

Irlanda a participat pentru prima oară la Concursul Muzical Eurovision în anul 1965 la Napoli, Italia. Aceasta a participat mereu de atunci, exceptând anii 1983 si 2002. Toate piesele Irlandei au fost in engleză, mai puțin una în anul 1972, "Ceol an Ghrá",interpretată in irlandeză. Irlanda este cea mai de succes participantă la Eurovision, câștigând de numai puțin de 7 ori: prin Dana cu piesa "All Kinds of Everything" în 1970, prin Johnny Logan cu piesele "What's Another Year?" în 1980 și "Hold Me Now" în 1987, de trei ori la rând, în 1992 prin Linda Martin cu piesa "Why Me?", 1993 prin Niamh Kavanagh cu piesa "In Your Eyes" și 1994 prin Paul Harrington și Charlie McGettigan cu piesa "Rock 'n' Roll Kids", și în 1996 prin Eimear Quinn cu piesa "The Voice". Irlanda deține două recorduri: singura țară care a câștigat de trei ori la rând și având singurul interpret care a câștigat de două ori concursul(Johnny Logan).
Irlanda a acordat cele mai multe puncte:
Irlanda a primit cele mai multe puncte, de la:

Deși, din punct de vedere geografic, Israel nu face parte din Europa, Israel face parte din EBU, deci poate participa la Concursul Muzical Eurovision. Israel și-a facut pentru prima oară apariția în concurs în anul 1973. Israel a participat de 35 ori si a câștigat concursul de 3 ori: în 1978 prin Izhar Cohen & the Alphabeta, cu piesa "A-Ba-Ni-Bi", în 1979 prin Gali Atari & Milk and Honey, cu piesa "Hallelujah" și în 1998 prin Dana International, cu piesa "Diva". Israel a găzduit concursul de două ori, in anul 1979, respectiv 1999. 
Israel a acordat cele mai multe puncte:
Israel a primit cele mai multe puncte de la:

Italia a participat frecvent la Concursul Muzical Eurovision din anul 1956 până în anul 1997. Italia este printre cele șapte țări care a participat la primul concurs din istoria concursului. Timp de 14 ani, Italia nu a mai participat, revenind la concurs în anul 2011, unde a terminat pe locul 2, la Dusseldorf, Germania.Cea mai bună clasare a Italiei este prima poziție în 1964, prin Gigliola Cinquetti și 1990, prin Toto Cutugno, cea mai slabă fiind ultimul loc din 17 națiuni în 1966. 
Italia a acordat cele mai multe puncte:
Italia a primit cele mai multe puncte, de la:

Letonia a participat la Concursul Muzical Eurovision de 13 ori, debutând în anul 2000, unde Brainstorm a terminat pe locul 3, cu piesa "My Star". Primul câștig al țării a venit în anul 2002, unde Marie N cu piesa ei „I Wanna”, devansând pe Malta cu 12 puncte, primind 176 de puncte. Câștigând, concursul din 2003 a fost susținut la Riga, capitala Letoniei.
Letonia a acordat cele mai multe puncte:
Letonia a primit cele mai multe puncte de la:

Liban nu a participat niciodată la Concursul Muzical Eurovision.Télé Liban, trebuia să facă țara să debuteze la Concursul Muzical Eurovision 2005 cu piesa "Quand tout s'enfuit" interpretată de Aline Lahoud, dar a renunțat din cauza faptului ca țara nu dorea să difuzeze piesa țării Israel.
Pe 21 octombrie 2004, Ibrahim El Khoury, președintele televiziunii Télé Liban, a afirmat că Liban dorește să-și facă debutul în anul 2005 la Kiev, Ucraina. Pe 3 noiembrie ,s-a anunțat că Aline Lahoud a fost selectată să reprezinte Liban. Piesa ei din orient-occident, "Quand tout s'enfuit", interpretată in limba franceză și scrisă de Jad Rahbani și Romeo Lahoud, a fost selectată pe la mijlocul lunii februarie. Lahoud trebuia să prezinte melodia ei în semifinală din 19 mai 2005.
Pe 15 decembrie 2004, Télé Liban a anunțat că țara este forțată să se retragă din motive financiare, negând faptul conflictului politic cu Israel. Totuși, cinci zile mai târziu, EBU a rezolvat problema cu Télé Liban și astfel Liban ajunge pe lista oficială a țărilor participante din 2005.
La începutul lui martie 2005, pe site-ul oficial libanez al Concursului Muzical Eurovision, în lista participanților, Israel nu apărea. EBU a rugat Télé Liban să rezolve problema în 24 de ore, altfel riscă eliminarea, site-ul a retras întreaga listă a participanților și în schimb au pus un link care ducea spre Eurovision.tv, site-ul oficial al Concursului Muzical Eurovision.
Spre sfârșitul lunii, EBU a discutat cu Télé-Liban să fie siguri că aceștia vor difuza întreg concursul, inclusiv piesa Israelului, fără întreruperi. Télé Liban nu a garantat aceasta, așa că pe 18 martie 2005, Liban a fost forțată să renunțe. Télé-Liban a scris pe site-ul sau "nu este permis să nu difuzeze intrarea Israelului, încalcând astfel regulile concursului din 2005" și s-a retras. Datorită retragerii Télé Liban aproape după trei luni de la deadline-ul din 15 decembrie, EBU a penalizat Tele Liban cu trei ani de absență în privința participării la Concursul Muzical Eurovision.
Cu trei ani de penalizare, Télé Liban nu a mai putut participa în concurs până în 2009 .
În 2007, cântărețul libanez Mika a afirmat că dorește să reprezinte țara la concursul din 2008. Participarea acestuia nu s-a dus la bun sfârșit, iar țara nu a mai încercat să participe de atunci.

Lituania a participat la Concursul Muzical Eurovision de 13 ori, debutând în anul 1994. Spre deosebire de celelalte țări baltice, care au reușit să câștige concursul, cel mai bun rezultat al Lituaniei a fost un loc 6 în 2006, prin LT United cu piesa "We Are The Winners".
Lituania a acordat cele mai multe puncte:
Lituania a primit cele mai multe puncte de la:

Luxemburg este una dintre cele șapte țări fondatoare a Concursului Muzical Eurovision. Acesta a câștigat concursul de 5 ori până acum, în 1961, 1965, 1972, 1973, 1983, fiind una dintre cele mai de succes țări. Luxemburg a renunțat la concurs din anul 1994 și de atunci nu s-a mai întors la concurs până în prezent.
Luxemburg a acordat cele mai multe puncte:
Luxemburg a primit cele mai multe puncte de la:

Republica Macedonia a debutat la Concursul Muzical Eurovision în anul 1998. Inițial, Republica Macedonia a participat la Eurovision în anul 1996 în semifinală, cu piesa "Samo ti" (Само ти), interpretată de Kaliopi, dar a ratat sa se califice în finală. Cel mai bun rezultat este un loc 12, obținut în 2006 de Elena Risteska cu piesa "Ninanajna".
Republica Macedonia a acordat cele mai multe puncte:
Republica Macedonia a primit cele mai multe puncte, de la:

Malta a participat la Concursul Muzical Eurovision din anul 1971. La început, Malta a trimis piese in limba malteză, dar nu a reușit să termine pe locuri bune, așa că Malta a renunțat la concurs din anul 1975. De la întoarcerea acesteia din 1991, Malta a reușit să termine în top 10 de opt ori consecutiv, incluzând si locul 2 in anii 2002 si 2005. Țara a terminat pe ultimul loc in 2006 și a ratat să se califice in finală in anii 2007, 2008, 2010 si 2011. Totuși, în ultimii ani, Malta a reușit să-și îmbunătățească performanțele, calificându-se pentru trei ani la rând în finală și clasându-se pe locul 8 în 2013.
Malta a acordat cele mai multe puncte:
Malta a primit cele mai multe puncte de la:

Republica Moldova a debutat prima dată la Eurovision în 2005 fiind reprezentată de trupa Zdob și Zdub și de bunica acestora cu melodia "Boonika bate doba". Aceștia au reușit să se claseze pe locul 2 cu 207 de puncte în semifinală (după România) și pe locul 6 în finală cu 148 de puncte. Cel mai bun loc obținut de Republica Moldova în finală este locul 3 cu 374 de puncte în anul 2017 la Kiev, Ucraina.
Republica Moldova i-a trimis la Eurovision 2006 pe Arsenium (ex. Ozone), Natalia Gordienko și pe rapperul român Connect-R cu melodia "Loca" , dar aceștia nu au reuși să obțină decât un dezamăgitor loc 20 cu 22 de puncte.
La Eurovision 2007 Republica Moldova a fost reprezentată de Natalia Barbu cu melodia "Fight" ce s-a clasat pe locul 10 cu 109 puncte.
La Eurovision 2008, Geta Burlacu si "A Century of Love" nu s-au calificat, clasându-se doar pe locul 12 cu 36 de puncte în semifinale.
La Eurovision 2009 Republica Moldova a trimis-o pe Nelly Ciobanu cu melodia "Hora Din Moldova", care a obținut locul 14 cu 69 de puncte după ce în semifinală obținuse locul 5 cu 106 puncte.
În 2010 saxofonististul Serghei Stepanov din formația SunStroke Project (împreună cu Olia Tira) a devenit un fenomen pe internet pentru solo-ul de 30 de secunde din timpul concursului, fiind cunoscut ca „The Epic Sax Guy”. La Eurovision, aceștia au obținut locul 22 cu 27 de puncte cu melodia "Run Away".
În 2011, la Düsseldorf, Republica Moldova a fost reprezentată din nou de Zdob și Zdub, care, nu au egalat performanța din 2005, obținând locul 12, cu 97 de puncte.
În 2012, Republica Moldova obține cu Pavel Parfeni si a sa melodie, "Lăutar", locul 11 cu 81 de puncte.
În 2013, Aliona Moon, cea care în 2012 i-a făcut backing vocals lui Pavel a venit Malmö cu propria melodie, "O mie", și a obținut aceeași performanță ca anul trecut, locul 11, de data aceasta cu doar 71 de puncte.
În 2014, Cristina Scarlat, cu piesa "Wild Soul,"nu a reușit să treacă de semifinale, acolo obținând locul 16 cu 13 puncte, cel mai prost rezultat pentru Republica Moldova până acum.
În 2017, SunStroke Project, cu piesa "Hey, Mamma!", a reușit să ocupe locul 3 cu un număr record de puncte(374 de puncte mai exact) în finala Eurovision de la Kiev, Ucraina. Acesta este cel mai bun loc obținut de Republica Moldova în Concursul Muzical Eurovision.
Republica Moldova, începând cu prima participare din 2005 până în 2017 a acumulat în total (în finale) 998 de puncte.

Monaco a debutat la Concursul Muzical Eurovision în anul 1959. Țara a câștigat concursul în anul 1971, când Séverine a interpretat melodia "Un banc, un arbre, une rue". În anul 1972, Monaco trebuia să găzduiască concursul, dar nu a făcut-o, el fiind găzduit de Regatul Unit, rămânând singura țară care a câștigat și nu a găzduit concursul. Monaco s-a retras după concursul din 1979, dar a revenit în 2004, participând în 2004, 2005 și 2006. Monaco nu a reușit să se califice în finală în cele trei ediții, așa că a renunțat din nou. 
Monaco ar putea reveni în 2015 la Eurovision, grație unui tânăr cântăreț monegasc, Josh Stanley. Potrivit unor zvonuri, Josh ar discuta cu TMC despre o posibilă participare a sa în concurs. La data de 20 iunie, TMC a confirmat pentru că Monaco nu va reveni în concurs în 2015.
Monaco a acordat cele mai multe puncte:
Monaco a primit cele mai multe puncte de la:

Muntenegru a debutat la Concursul Muzical Eurovision în anul 2007. Înainte participase ca parte a Iugoslaviei. Trupa "No Name" din anul 2005, reprezentanta Serbiei și Muntenegrului, era din Muntenegru, la fel cum au fost și reprezentanții Iugoslaviei din 1983 și 1984. Muntenegru a intrat în finală în 2014 și 2015, când Knez cu piesa "Adio" a reușit cea mai bună clasare - locul 13, cu 44 de puncte.
Muntenegru a acordat cele mai multe puncte pentru:
Muntenegru a acordat cele mai multe puncte în semifinale pentru:
Muntenegru a primit cele mai multe puncte în semifinale de la:

Maroc a debutat la Concursul Muzical Eurovision în 1980, aceasta fiind singura participare a țării de până acum, cu melodia "Bitaqat Hob", interpretată de Samira Bensaïd în limba arabă.
Radioteleviziunea marocană, Société Nationale de Radiodiffusion et de Télévision (SNRT),a făcut debutul țării în 1980, fiind prima țară africană si arabă intrată vreodată în concurs.
Melodia lor a fost "Bitaqat Hob", interpretată de faimoasa cântăreața marocană Samira Bensaïd. Melodia a primit numai 7 puncte, toate acordate de Italia și a terminat pe locul 18, devansând-o pe Finlanda.
După locul slab pe care s-au plasat în concurs, SNRT a anunțat că vor renunța în a mai participa în anul 1981 și nu s-au mai întors până azi.
O radioteleviziune rivală marocană a SNRT, 2M TV, și-a exprimat interesul de a deveni membru EBU. În prezent, ea este o canditată pentru a adera la EBU și, dacă va fi acceptată, Maroc va putea participa n concurs.
Maroc a acordat cele mai multe puncte:
Maroc a primit cele mai multe puncte de la:

Olanda a fost una dintre cele șapte țări care au participat la primul Concurs Muzical Eurovision în anul 1956. Până în prezent, țara a participat de 53 de ori, absentând la patru ediții.
Cu patru victorii, Olanda se află în top 10 cele de mai succes țări. Totuși, ultima victorie a fost în anul 1975, succesul continuând însă și după aceea, jumătate din intrări plasându-se în top 10. Punctaje finale notabile au fost în anii '80 și '90, țara fiind reprezentată de Bernadette, Marcha, Gerard Joling, Humphrey Campbell, Ruth Jacott și Edsilia Rombley, toți terminând în top 10 fiind favoriți la câștig, în anii respectivi.
Țara nu a reușit să se califice în finală între 2005 și 2012, de 8 ori la rând, acesta fiind un record în concurs. Țările de Jos sunt clasate pe locul 11 în lista punctajelor acordate. Totuși în ultima perioadă, Olanda a reușit să se califice în finală, obținând chiar un loc 2 în 2014, prin The Common Linnets cu piesa "Calm After The Storm".
Olanda a gazduit concursul de patru ori, în anii 1958, 1970, 1976 și 1980. Primele trei găzduiri, au fost în urma câștigului din anul precedent, în timp ce in anul 1980, Israel nu a putut organiza concursul de două ori la rând.
Tabel care arată topul țărilor votate în cadrul edițiilor Eurovision între 1975-2011, de locuitorii Olandei:
Tabel care arată topul țărilor care au votat în cadrul edițiilor Eurovision între 1975-2011, participanții Olandei:
Tabel care arată topul țărilor votate în cadrul edițiilor Eurovision între 1975-2011, de locuitorii Olandei:
Tabel care arată topul țărilor care au votat în cadrul edițiilor Eurovision între 1975-2011, participanții Olandei:

Norvegia a participat de 56 de ori la Concursul Muzical Eurovision și a câștigat concursul de 3 ori: în 1985, prin Bobbysocks cu piesa "La det swinge", în 1995, prin Secret Garden cu piesa "Nocturne" și, ultima dată, în 2009 cu melodia „Fairytale”, interpretată de Alexander Rybak, care deține recordul de cele mai multe puncte obținute vreodată în istoria concursului - 387 de puncte. Norvegia mai are și un record negativ: țara care s-a clasat de cele mai multe ori pe ultimul loc - 11 ediții, ultima dată în 2012.
Norvegia "a acordat" cele mai multe puncte:
Norvegia a "primit" cele mai multe puncte de la:

Polonia a participat pentru prima oară la Concursul Muzical Eurovision în anul Concursul Muzical Eurovision 1994, unde a terminat pe locul doi, fiind reprezentată de Edyta Gorniak cu piesa "To nie ja!". Polonia a participat de 18 ori până acum.
 = Au aparut la pre-calificări, cântece ce au legătură cu neparticiparea la concursuri.
Polonia a acordat cele mai multe puncte:
Polonia a primit cele mai multe puncte, de la:

Portugalia a debutat la Concursul Muzical Eurovision în anul 1964. Aceasta a participat de 46 de ori, neparticipând de 3 ori de la debut.
Portugalia a câștigat Concursul Muzical Eurovision 2017 cu piesa "Amar pelos dois", interpretată de Salvador Sobral.
Portugalia a acordat cele mai multe puncte:
Portugalia a primit cele mai multe puncte:

România a participat la Concursul Muzical Eurovision de 18 ori, debutând în concursul din 1994 și plasându-se pe locul 3 de două ori, și anume în 2005 cu Luminița Anghel & Sistem și în 2010 cu Paula Seling & Ovidiu Cernăuțeanu, locul 3 fiind cea mai bună performanță a României la Eurovision. 
România s-a clasat în Top 10 de 6 ori, pentru prima oară în 2002, cu Monica Anghel și Marcel Pavel, urmați de prestațiile din 2003, 2005, 2006, 2010 și 2017.
Începând cu introducerea semifinalelor din 2004, România se află printre cele șase țări care nu au ratat nicio finală.
România a obținut, în finale, un total de 1147 de puncte. În semifinale, România a obținut 939 puncte, cel mai mare punctaj fiind înregistrat în anul 2017 (282 puncte).
Inițial, România a ales-o pe Dida Drăgan pentru concursul din 1993, însă aceasta nu s-a calificat în cadrul rundei de pre-calificare (Kvalifikacija za Millstreet), terminând pe locul 7 din 7 participanți, cu 38 de puncte, România trebuind astfel să aștepte încă un an până la debut.
În 1994, România a debutat în Irlanda, trimițându-l pe Dan Bittman cu melodia "Dincolo de nori", dar acesta s-a clasat numai pe locul 21 din 25 de participanți, obținând doar 14 puncte, astfel că România nu a putut participa în 1995, fiind nevoită, din nou, să mai aștepte un an.
În 1996, România a selectat pe Monica Anghel și Sincron pentru concursul din Oslo, Norvegia, însă aceștia nu au reușit să se califice în etapa de pre-calificare, terminând pe locul 29 din 29 de participanți, cu doar 11 puncte, așa că țara a fost eliminată și, pentru că nu a acumulat destule puncte în anii anteriori, România nu a putut să participe la concursul din 1997.
În 1998, România a revenit după 4 ani de absență, țara fiind reprezentată atunci de Mălina Olinescu cu melodia "Eu cred". 
Reprezentanta României s-a clasat pe locul 22 din 25 de participanți, obținând doar 6 puncte, ceea ce înseamna că România nu va putea participa la concursul organizat în 1999.
În 2000, România s-a reîntors în concurs la Stockholm, Suedia, unde trupa Taxi a câștigat dreptul de a reprezenta țara, cu prima piesă a țării în limba engleză, numită "The Moon". Cu toate că au reușit performanța de a obține primele 12 puncte pentru țară, oferite de Macedonia, Taxi nu a reușit să se situeze pe un loc fruntaș, clasându-se pe locul 17 din 24 de participanți, obținând un total de 25 de puncte, ceea ce însemna, din nou, că România nu va avea dreptul de a participa în 2001, concurs susținut în Danemarca. Bine
După ce a ratat concursul din 2001, România s-a întors în concursul din Tallinn, Estonia în 2002, aici obținând, în sfârșit, un loc în top 10, fiind reprezentată de Monica Anghel și Marcel Pavel cu melodia "Tell Me Why", clasându-se pe locul 9 cu 71 de puncte. Țările care au acordat punctajul maxim de 12 puncte României au fost Macedonia și Rusia.
Succesul din anul precedent a continuat și în 2003, România obținând, din nou, un loc în top 10 în cadrul concursului organizat în Riga, Letonia. Nicola, cu melodia ei "Don't Break My Heart", a obținut locul 10, cu 73 de puncte, ceea ce însemna că România va participa direct în finala din 2004, fără a fi nevoită să mai treacă de semifinale. În acest an, singurul punctaj maxim de 12 puncte a venit din partea Rusiei.
În 2004, România a trimis-o pe Sanda să reprezinte țara cu melodia "I Admit". Aceasta a obținut locul 18 și doar 18 puncte, ceea ce însemna că, în anul următor, România va trebui să treacă de semifinale pentru a-și obține locul în marea finală. În acest an, singurul punctaj maxim a fost cel de 10 puncte, primit din partea Spaniei.
În 2005, România i-a trimis pe Luminița Anghel și Sistem cu melodia "Let me try". Aceștia au reușit să obțină bronzul, clasându-se pe locul 3, cu 158 de puncte, în urma Greciei și Maltei. În semifinală, România a obținut locul 1 cu 235 de puncte, câștigând semifinala cu o marjă de 28 de puncte față de țara vecină, Moldova. Cele 3 țări care au acordat României punctajul maxim de 12 puncte au fost Spania, Portugalia și Israel.
România a continuat pe linie bună, trimițându-l în 2006 pe Mihai Trăistariu cu melodia "Tornerò" la Atena. Piesa României a terminat pe locul 4, cu 172 de puncte, cel mai mare punctaj obținut de România (până la acel moment) dar, din cauza multor țări participante, România nu a putut obține un loc printre primii trei. În acest an, Spania și Moldova au fost cele două țări care au oferit României punctajul maxim de 12 puncte.
În 2007, românii au optat pentru Todomondo. Melodia lor, "Liubi, Liubi, I Love You" a fost cântată în șase limbi diferite: engleză, italiană, spaniolă, rusă, franceză și română, obținând locul 13, cu 84 de puncte. Grupul a fost format din Andrei și Kamara (membri în formația Alb-Negru), Ciro de Luca, Mister M, Valeriu și Vlad Crețu. La fel ca și în anul trecut, cele două țări care au oferit punctajul maxim de 12 puncte României au fost Spania și Moldova.
Pentru concursul din 2008, România a fost reprezentată de Nico și Vlad Miriță cu melodia "Pe-o margine de lume" la Belgrad, terminând pe locul 20, cu 45 de puncte. În ciuda rezultatului slab, piesa României a primit premiul special Eurovision Marcel Bezençon Composer Award pentru cea mai bună compoziție înscrisă în concurs. Și de această dată, cele două țări care au oferit României punctajul maxim de 12 puncte au fost Spania și Moldova.
Elena Gheorghe, cu piesa "The Balkan Girls", a fost cea care a reprezentat România la Moscova, clasându-se pe locul 19, cu 40 de puncte. În acest an, singura țară care a oferit României punctajul maxim de 12 puncte a fost Moldova.
După trei ani în care România nu a fost în top 10 în finală, au avut loc niște schimbări în procesul selecției piesei reprezentante, câștigătoarea fiind "Playing with Fire", interpretată de Paula Seling și Ovi. În semifinală, aceștia au terminat pe locul 4, iar în finală, au luat locul 3, egalând cel mai bun rezultat al României din 2005, cu un total de 162 de puncte, cu doar 8 puncte mai jos de locul 2, luat de Turcia. Așa cum se întâmplase și până atunci, Moldova a fost cea care a oferit României punctajul maxim de 12 puncte. De asemenea, România a primit 10 puncte și de la Spania, Portugalia, Norvegia și Suedia.
Preselecția națională pentru Concursul Muzical Eurovision 2011 s-a desfășurat în seara de revelion, atunci când 13 melodii au concurat pentru a reprezenta România în Germania, prezentatorii fiind chiar Paula și Ovi, reprezentanții României din anul precedent. Câștigătoarea a fost trupa Hotel FM cu melodia "Change". Hotel FM a reușit să obțină locul 4 în semifinala 2, dar, în finală, s-a clasat pe locul 17, cu doar 77 de puncte. Cele două țări care au oferit României punctajul maxim de 12 puncte au fost Moldova și Italia, urmate de Belgia - 10 puncte și Spania - 8 puncte.
Selecția națională din anul 2012 a fost câștigată de trupa Mandinga, cu piesa "Zaleilah". Aceștia au obținut poziția cea mai mare pentru țară, în afara topului 10 (împreună cu Paula Seling și Ovi, în 2014), locul 12 din 26 de țări participante în marea finală și 71 de puncte. Cu câteva zile înainte, România termina semifinala 1 pe locul 3, cu 120 de puncte. În cadrul finalei din 2012, Moldova și Spania au fost cele două țări care au oferit României cele 12, respectiv 10 puncte.
Cezar Ouatu, cu piesa "It's my life", a fost reprezentantul României la Eurovision 2013, după ce a câștigat Selecția Națională 2013. În finală, acesta a obținut locul 13, cu 65 puncte. Cele două țări care au oferit României punctajul maxim de 10 puncte au fost Moldova și Grecia.
Paula Seling și Ovi, cu piesa ”Miracle”, au reprezentat România la Eurovision 2014, după ce au câștigat Selecția Națională 2014. Aceștia au concurat pe scena din Copenhaga, Danemarca, în semifinală clasându-se pe locul 2, cu 125 de puncte, iar în marea finală ocupând locul 12, cu 72 de puncte. În acest an, cele 3 țări care au oferit României punctajul maxim de 12 puncte au fost Moldova, Spania și Italia.
La cea de-a 60-a ediție a Eurovision, România a fost reprezentată de trupa Voltaj, cu piesa "De la capăt". Aceștia s-au clasat pe locul 15 din 27 de țări participante, cu 35 de puncte. Și de această dată, cele 3 țări care au oferit României punctajele maxime au fost Moldova - 12 puncte, Spania și Italia - 10 puncte.
România a fost descalificată de la concursul Eurovision 2016 din cauza datoriilor Televiziunii Române către EBU - organizatoarea evenimentului. Ovidiu Anton a fost cel ales să reprezinte România, primind un număr foarte mare de voturi din partea telespectatorilor în cadrul Selecției Naționale 2016. Acesta era programat să urce pe scenă în cea de-a doua semifinală de la Stockholm, Suedia, având numărul 12 de concurs. Cu toate acestea, cu doar două săptămâni înainte, în timp ce își repeta momentul, Ovidiu Anton a fost anunțat că nu mai are dreptul de a interpreta piesa.
Ilinca și Alex Florea au fost aleși să reprezinte România în cadrul concursului Eurovision 2017 organizat pe scena din Kiev. Aceștia au trecut de cele două semifinale ale Selecției Naționale 2017 cu punctaj maxim (12 puncte) primit din partea tuturor celor 5 membri ai juriului - Adrian Romcescu, Andrei Tudor, Ovi, Paula Seling și Luminița Anghel. În finala națională din 5 martie 2017, Ilinca Băcilă și Alex Florea au fost marii favoriți ai publicului, aceștia acumulând un total de 10.377 de voturi exprimate în rândul telespectatorilor. 
În finala din Kiev (Ucraina), aceștia s-au clasat pe locul 7, cu 282 de puncte (suma fiind rezultatul adunării notelor juriilor de specialitate din toate cele 42 de țări participante și a publicului telespectator). În acest an, reprezentanții României au fost pe locul 5 în preferințele publicului european care și-a exprimat preferințele prin televot și a primit punctajul maxim din partea Moldovei - 12 puncte și al Muntenegrului - 10 puncte. Cu această participare, România și-a doborât propriul record de punctaj din istoria participării la Eurovision. Începând cu anul 2016, punctajul publicului și cel al juriilor de specialitate din toate țările participante este afișat separat, pentru România fiind prima dată când ia parte la acest nou sistem, întrucât în 2016 i-a fost interzisă participarea din cauza datoriilor postului public TVR către EBU.
România a primit cele mai multe puncte de la următoarele țări:
România a acordat cele mai multe puncte următoarelor țări:
Acest premiu poartă numele creatorului Eurovision și există in trei categorii: premiul compoziției, al presei și premiul artistic.

Rusia a participat la Concursul Muzical Eurovision de 19 ori. Debutul lor a fost în anul 1994, după ce Rusia a devenit membră EBU. În 2000 și 2006, Rusia a terminat pe locul 2 , cu melodia "Solo" interpretata de Alsou și melodia "Never Let You Go" interpretată de Dima Bilan. În anii 2003 și 2007, Rusia s-a clasat pe locul 3. Iar în anul 2008 Rusia, în sfârșit, a câștigat concursul, când Dima Bilan a făcut o revenire în concurs, câștigând cu piesa "Believe", aducând concursul la Moscova în 2009. Rusia este una dintre singurele țări care, de la introducerea semifinalelor, s-a calificat de fiecare dată în finală. De la prima participare din 1994 până în 2013, Rusia a obținut un total de 2073 de puncte.
Rusia a acordat cele mai multe puncte:
Russia a primit cele mai multe puncte de la:

Serbia a debutat la Concursul Muzical Eurovision în anul 2007. Anterior a participat ca parte din Iugoslavia între 1961 și 1991 și Serbia și Muntenegru între 2004 și 2006. Serbia a reușit o performanță extraordinară, reușind să câștige la prima participare ca stat independent, prin Marija Šerifović, cu piesa "Molitva". De la prima sa participare din 2007 până în 2013, Serbia a acumulat un total de 799 de puncte (în finale).
Serbia a acordat cele mai multe puncte:
Serbia a primit cele mai multe puncte de la:

Serbia și Muntenegru a debutat la Eurovision în anul 2004, când a fost reprezentantă de Željko Joksimović & Ad Hoc Orchestra care s-au clasat pe poziția a doua după reprezentanta Ucrainei, Ruslana. În 2005 formația No Name a reprezentat uniunea statală terminând pe locul 7. În 2006 Serbia și Muntenegru a renunțat din cauza problemelor de la Selecția națională. După scindarea uniunii statale, republicile constituente, Serbia și Muntenegru, au concurat separat.
Deși nu a participat la concursul din anul 2006, Serbia și Muntenegru a votat pentru alegerea câștigătorului.
Serbia și Muntenegru a acordat cele mai multe puncte:
Serbia și Muntenegru a primit cele mai multe puncte, de la:

Slovacia a participat la Concursul Muzical Eurovision până acum de 7 ori, debutând in anul 1994. Aceasta ar fi participat in anul 1993, însa nu s-a calficat în etapa de calificare pentru finală. Slovacia nu a intrat niciodata in finală de la introducerea acestora, datorită rezultatelor slabe renunțând după ediția din 2012.
Slovacia a acordat cele mai multe puncte:
Slovacia a primit cele mai multe puncte de la:

Slovenia a participat la Concursul Muzical Eurovision de 18 ori până acum de la debutul acesteia din anul 1993, unde a terminat pe locul 1 in etapa de calficare pentru finală "Kvalifikacija za Millstreet", etapă desfașurată chiar in Slovenia, aceasta a participat la toate concursurile pana in prezent, exceptand anii 1994 si 2000, datorită rezultatelor slabe din anii anteriori. Cel mai bun rezultat a fost obținut în 1995, de Darja Svajger cu piesa "Prisluhni mi" și în 2001, de Nusa Derenda cu piesa "Energy".
Slovenia a "dat" cele mai multe puncte la...
Slovenia "a primit" cele mai multe puncte de la...

Spania a debutat la Concursul Muzical Eurovision în 1961, terminând pe locul 9. Începând cu 1999, Spania este una dintre țările „Big Five” și, ca urmare, participă automat în finală, fiind unul dintre cei mai mari sponsori financiari ai concursului. Spania a câștigat de două ori concursul: în anul 1968 cu melodia „La, la, la” interpretată de Massiel și în 1969 cu „Vivo cantando”, alături de alte trei țări participante, Olanda, Regatul Unit și Franța, toate clasându-se pe prima poziție cu 18 puncte. 
Spania a participat an de an începând cu 1961, o altă țară care nu a lipsit de la vreo ediție fiind Regatul Unit (începând cu 1959). Cel mai bun rezultat al Spaniei în secolul 21 este un loc 6 ocupat în 2001 de David Civera cu piesa "Dile que la quiera".
Cu ocazia aniversării a 50 de ani de concurs, Spania a fost reprezentată în cadrul acelei ediții speciale, "Congratulations", de către Mocedades cu piesa „Eres tú”, care s-a clasat pe 2 în 1973 în Luxemburg.
Spania a "acordat" cele mai multe puncte următoarelor țări:
Spania a "primit" cele mai multe puncte de la:

Suedia a participat la Concursul Muzical Eurovision de 55 de ori, de la debutul acesteia din anul 1958.Suedia nu a participat la concurs de 3 ori, și anume în anii 1964, 1970 și 1976. Începând cu anul 1977, Suedia a participat la concurs în fiecare an.
Suedia este una dintre cele de mai succes țări în concurs și de asemenea cea mai populară, câștigând concursul de 6 ori, ultima oară în 2015, prin Måns Zelmerlöw, cu piesa "Heroes" și terminând în top 5 de 20 ori.Țara a găzduit concursul de cinci ori, de două ori la Stockholm o data la Gothenburg si de doua ori la Malmö.
Înainte de 2010 , Suedia a fost printre singurele țări care nu a ratat nicio finală din anul 1977. Totuși în anul 2010, Anna Bergendhal a rupt lanțul, nereușind să se califice in finală, aceasta terminând pe locul 11 in semifinală, ratând finala cu doar 5 puncte.

Elveția a participat la Concursul Muzical Eurovision în fiecare an, de când a început concursul cu excepția aniilor:1995, 1999, 2001 și 2003. Elveția a găzduit primul concurs din 1956, la Lugano, pe care l-a și câștigat prin Lys Assia cu piesa "Refrain". Elveția s-a mai impus în 1988, la Dublin, prin cântăreața canadiană Céline Dion, cu piesa "Ne partez pas sans moi".
Elveția a acordat cele mai multe puncte:
Elveția a primit cele mai multe puncte de la:

Turcia a participat pentru prima oară la Concursul Muzical Eurovision în anul 1975, dar nu a avut succes până în anii '90. Turcia nu a participat la concursul din 1979, desfasurat la Ierusalim, Israel. Din anii 2000, succesul țării s-a îmbunătățit, reușind să câștige în 2003, prin Sertab Erener, cu piesa "Everyway That I Can", clasându-se și o dată pe locul 2 și de două ori pe 4. Turcia a renunțat să participe la concursul din 2013.
În 2013, Turcia nu a participat datorită nemulțumirilor legate de regulamentul concursului, în special cel legat de sistemul de votare. În 2013, Turcia nu a transmis concursul în 2013, datorită reprezentantei Finlandei, Krista Siegfrids, care a sărutat o persoană de același sex pe scenă. Nici în 2014, Turcia nu a transmis concursul datorită reprezentantei Austriei, Conchita Wurst. Turcia a anunțat că probabil nu va mai participa în viitor. Totuși, Turcia a dat de înțeles că se va întoarce în 2016.
Turcia a acordat cele mai multe puncte...
Turcia a primit cele mai multe puncte, de la...

Ucraina a debutat în Concursul muzical Eurovision în anul 2003. A avut loc o preselecție internă și s-a decis că Olexandr Ponomariov, unul dintre cei mai populari cântăreți din țară, este cel mai potrivit să reprezinte țara. Dar, nu a fost cea mai buna alegere așa că Ucraina a terminat pe un dezamăgitor loc 14 cu 30 de puncte (majoritatea punctelor fiind strânse de la țările vecine și de la țările ex-URSS). Anul viitor, în 2004, a avut loc tot o preselecție internă, dar de această dată ucrainenii s-au folosit de faptul că au cele mai frumoase femei din Europa, așa că Ucraina a fost reprezentată de regina incontestabilă a muzicii ucrainene, Ruslana, ea fiind aleasă pentru succesul său recent în Ucraina, Belarus și Rusia, albumul său "Dîchi Tanți" devenind primul album din Ucraina care a primit titlul de disc de platină fiind vândute peste 170.000 de exemplare. Ruslana a cântat, a dansat și a câștigat fiind singura câștigătoare a Eurovisionului care a primit puncte de la toate țările participante – 280 în finală și 256 în semifinală. O sumă destul de mare de puncte dacă o comparăm cu suma strânsă de câștigătoarea din 2003, Sertab Erener, – 167 puncte. Datorită Ruslanei Concursul muzical Eurovision 2005 a avut loc la Kiev. De această dată Ucraina a fost reprezentată de Greenjolly, o formație rap care au cântat imnul "Revoluției Portocalii", "Razom Nas Bahato", aceștia sfârșind pe locul 20 cu 30 de puncte. În 2006, Ucraina a fost reprezentată de Tina Karol, care s-a cam inspirat de la Ruslana. Aceasta a terminat pe locul 7 cu 145 de puncte. În anul 2007, Ucraina a fost reprezentată de cântărețul travestit Verka Serdiucika cu piesa muzicală "Dancing Lașa Tumbai". Ea s-a clasat pe locul 2 cu 235 de puncte. În 2011, Ucraina a reușit o performanță bună, clasându-se pe locul 4 cu piesa "Angel", interpretată de Mika Newton. În 2013, Zlata Ognevici s-a clasat pe locul 3 cu piesa "Gravity". Ucraina s-a retras în 2015 datorită problemelor politice din țară. Totuși, Ucraina va reveni pentru concursul din 2016.
Ucraina a acordat cele mai multe puncte:
Ucraina a primit cele mai multe puncte de la:

Regatul Unit a participat pentru prima dată la Concursul Muzical Eurovision în anul 1957, al doilea concurs din istoria Eurovision. BBC a dorit să participe la primul concurs din anul 1956, dar din cauza întârzierii alegerii reprezentantului, aceasta nu a mai participat. Regatul Unit a participat în fiecare an, cu excepția anului 1958 și a câștigat concursul de cinci ori, fiind printre primele națiuni din acest punct de vedere. Prima victorie a venit în anul 1967 cu melodia „Puppet on a String” interpretată de Sandie Shaw. Totuși renumele Regatului Unit a scăzut în timp, ultima victorie fiind obținută în 1997, iar ultimul loc pe podium venind în 2002. Din 2000. Regatul Unit a mai reușit o singură clasare în top 10, în 2009, pe locul 5, clasându-se inclusiv pe ultimul loc în 2003, 2008 și 2010.
Între 1957 și 2013 Regatul Unit a acumulat 3800 de puncte, fiind țara cu cel mai mare punctaj din istorie. Regatul Unit deține de asemenea recordul pentru cele mai multe locuri doi, de nu mai puțin de 15 ori.
 
Regatul Unit a "acordat" cele mai multe puncte următoarelor țări:
Regatul Unit a "primit" cele mai multe puncte de la:
Regatul Unit a "acordat" cele mai multe puncte următoarelor țări:

Iugoslavia a participat la Concursul Muzical Eurovision de 27 de ori
, debutând la concursul din 1961 si a participat până în anul 1992, când țara s-a destrămat, statele nou-formate au continuat să participe. Iugoslavia nu a participat la concursurile din anii 1977-1980 si 1985. Țara a câștigat concursul în anul 1989, prin Riva cu piesa "Rock Me".
Iugoslavia a acordat cele mai multe puncte...
Iugoslavia a primit cele mai multe puncte de la...


Radu Greceanu (n. cca. 1655/1660 – d. ante 9 iulie 1725) a fost un cronicar muntean, autor al cronicii "Viața lui Constantin Brâncoveanu" din 1711 și al manuscrisului "Letopisețul de la descălecarea cea dintâiu a românilor și așezarea lor în Țara Românească", care s-a pierdut.
Logofătul Radu Greceanu, împreună cu fratele său, logofătul Șerban Greceanu, a luat parte, alături de stolnicul Constantin Cantacuzino și cu sprijinul arhiereului Ghermano de Nyssa (directorul Academiei grecești din Constantinopol) și al lui Sevastos Kymenites (directorul școlii grecești din București) la traducerea Bibliei de la București - prima ediție integrală în limba română a textului Sfintei Scripturi. Cartea a fost tradusă după textul Septuagintei și a apărut la 1688.
Radu Greceanu s-a născut în satul Greci situat în județul Vlașca (în prezent localitatea se află pe teritoriul județului Dâmbovița). Părinții săi au fost - se presupune - proprietari de condiție modestă, nemenționați drept purtători de ranguri în documentele vremii. Soția sa, Ecateriana, era fiica lui Ivasco Baleanu. Unica sa slujbă exercitată de-a lungul întregii sale vieți a fost aceea de vel logofăt, adică cel mai înalt post în cancelaria domnească. Astfel se situa ca unul dintre cei mai de seamă boieri din Divan.
Cunoștea profund limba și întreaga cultură grecească. S-a ocupat timp de peste un deceniu de traducerea și tipărirea unor lucrări de cult, acțiune inițiată de domnitorul Șerban Cantacuzino, al cărui program politic urmărea întărirea ortodoxismului în zona Balcanilor drept armă împotriva turcilor.
În 1693, Radu Greceanu devine cronicarul oficial al domniei lui Constantin Brâncoveanu, calitate păstrată până la sfârșitul tragic al domnitorului în 1714. Portrivit cercetătoarei Aurora Ilieș, este plauzibilă ipoteza surghiunului lui Radu Greceanu în Asia Mică drept consecință a fidelității sale față de domnitor.
Cert este că la 9 iulie 1725 fiica lui, Maria, afierosea Mânăstirii Stravropoleos o bucată din locul caselor ce le moștenise de la părinți, întru pomenirea sufletelor lor.
Rămășițele lui Radu Greceanu se află în Cimitirul Bellu din București, după ce până în 1991 un mausoleu a fost ridicat la cimitirul Mănăstirii Cernica, care îi adăpostea osemintele.

Adrian-Paul Iliescu (n. 17 aprilie 1953) este un filozof român, profesor de filozofie politică la Facultatea de Filosofie din Universitatea din București.

Ilie Pârvu (n. 6 iunie 1941, Strejești, Olt) este un filosof român, profesor de filozofie la Facultatea de Filozofie la Universitatea din București, unde predă cursuri de filozofia științei, metafizică și ontologie. Este membru corespondent al Academiei Române. În perioada 1973-1975 a fost bursier DAAD al Fundației "Alexander von Humboldt".

Mihail-Radu Solcan (n. 19 noiembrie 1953 - d. 11 februarie 2013) a fost un filozof român, profesor de filozofie la Facultatea de Filozofie la Universitatea din București.
Născut la Suceava, a absolvit Facultatea de Filosofie a Universității din București în 1976; în 1993 și-a luat doctoratul. A fost profesor de liceu, redactor și editor al editurii Humanitas. Din 1993 a predat la Facultatea de Filosofie din București.

Vasile Tonoiu (n. 3 februarie 1941, Corbeni, Argeș) este un filozof român, profesor de filozofie la Facultatea de Filozofie a Universității din București, membru titular (din 2003) al Academiei Române.

Mircea Flonta (n. 1932, Supur, Satu Mare) este un filozof român, profesor de filozofie la Facultatea de Filozofie a Universității din București, specialist în teoria cunoașterii, epistemologie, filozofia limbajului. Este membru corespondent al Academiei Române. A urmat cursurile pre-universitare la Liceul „Gheorghe Șincai”, actualul Colegiul Național "Gheorghe Șincai" din Baia Mare. În perioada 1951-1955 urmează cursurile Facultății de Filozofie din București. Obține doctoratul în filozofie în 1970 cu o lucrare despre epistemologia genetică. iar în perioadele 1972-1973, 1985, 1991 a fost bursier Humboldt.
A tradus din Hume, Kant, Wittgenstein, Popper, von Wright, Einstein, Kuhn, Russell, St. Toulmin și A. Janik.

Mircea Dumitru () este un filozof român, profesor de logică la Facultatea de Filozofie și rector (din 2011) la Universitatea din București. Este membru corespondent al Academiei Române (din 2014). În perioada iulie 2016–ianuarie 2017, a ocupat și fotoliul de ministru al educației în guvernul condus de Dacian Cioloș.
În octombrie 2016 a fost acuzat de către deputatul Sebastian Ghiță de colaborare cu Securitatea.

Alexandru Surdu (n. 24 februarie 1938, Brașov) este un filosof român, profesor de filosofie, membru titular (din 1993) al Academiei Române.
Mircea Vulcănescu despre lumea de aici și de dincolo, în „Academica”, XV, nr. 43 (180), octombrie, 2005;

Sorin Vieru (n. 1934, Iași) este un filozof și publicist român, profesor la Facultatea de Filozofie a Universității din București.
Este fratele compozitorului Anatol Vieru.

Gheorghe Vlăduțescu (n. 8 septembrie 1937, Cărbunești, județul Gorj) este un filozof român, profesor de filozofie la Facultatea de Filozofie la Universitatea din București, membru titular (din 1999) al Academiei Române.
Gheorghe Vlăduțescu s-a născut la data de 8 septembrie 1937 în orașul Cărbunești (județul Gorj). După efectuarea studiilor preuniversitare la Tg. Jiu, a absolvit Facultatea de Filozofie din cadrul Universității din București în anul 1962, după care a fost încadrat în învățământul universitar pe rând în funcțiile de preparator, asistent, lector și ulterior de conferențiar la Catedra de istorie a filozofiei. În anul 1971, a obținut titlul științific de Doctor în filozofie cu teza "Inducția aristotelică".
Din anul 1990 are gradul didactic de profesor universitar, fiind ales în funcția de șef al Catedrei de Istoria filozofiei și filozofia culturii. Tot în același an a devenit conducător de doctorat. A predat în calitate de profesor titular cursul de Filosofia greacă. A fost profesor invitat la Centrul de studii asupra filosofiei grecești "Leon Robin" de la Sorbona și a susținut conferințe asupra filosofiei grecești și medievale în țară și străinătate.
Între anii 6 iulie 1990 - 1 martie 1995, prof. dr. Gheorghe Vlăduțescu a deținut funcția de Secretar de Stat pentru Culte în cadrul Ministerului Culturii și Cultelor, în guvernele Văcăroiu, Roman.
În anul 1995, prof. dr. Gheorghe Vlăduțescu a fost ales ca membru corespondent al Academiei Române, fiind promovat ca membru titular al acstui înalt for cultural și cademic român în anul 1999. A deținut funcția de vicepreședinte al Academiei Române între anii 2002-2006. Este membru în „Asociația internațională pentru apărarea libertății religioase” de pe lângă Consiliul European și UNESCO.
Acad. prof. dr. Gheorghe Vlăduțescu este membru fondator al “Centrului de Studii asupra Imaginarului și Raționalității” din Craiova, precum și membru al Societății de Studii Clasice din București. În anul 2000, a fost ales ca membru al Académie des Sciences, des Arts et des Lettres din Paris (Franța).
În anul 2002, acad. Gheorghe Vlăduțescu a fost decorat cu Ordinul "Steaua României" în grad de cavaler.

Valentin Mureșan (n. 11 februarie 1951) este un filozof român, profesor de filozofie la Facultatea de Filozofie la Universitatea din București.

Rozidele (Rosidae) este o subclasă de plante ce cuprinde dicotiledonatele cele mai tipice. Plantele încadrate în această subclasă sunt lemnoase sau erbacee. Florile sunt actinomorfe sau zigomorfe, bisexuate, mai rar unisexuate, dialisepale și dialipetale, cu periantul adesea 5-mer, rareori 4-mer. Dispoziția elementelor florale este ciclică. Gineceul este apocarp sau sincarp, cu ovar superior sau uneori semiinferior. Subclasa "Rosidae" a fost descrisă prima dată în 1967 de botanistul armean, Armen Takhtajan.
Rozidele sunt plante lemnoase (arbori, arbuști, subarbuști) sau erbacee, perene sau anuale. Vasele liberiene cu perforații simple sau mai rar scalariforme (uneori cu multe trabecule). Plastidele elementelor (celulelor) ciuruite din aceste vase sunt în cea mai mare parte de tipul S. Frunze sunt alterne, opuse sau verticilate, simple sau adesea compuse, stipelate (prevăzute cu stipele) sau nestipelate. Stomatele de diferite tipuri. 
Florile dispuse în diferite tipuri de inflorescențe sau solitare, bisexuate sau mai rar unisexuate, actinomorfe sau zigomorfe, ciclice, de obicei cu periant dublu sau uneori cu petalele mult reduse sau absente. Periantul adesea 5-mer, rareori 4- mer (la "Brassicales"). Sepalele și petalele neconcrescute sau mai mult sau mai puțin concrescute. 
Androceul cu stamine de la numeroase la puține, rareori solitare. Tapetul sacilor polinici este secretor, rareori amiboid. Microsporogeneza are loc simultan sau foarte rar succesiv. Grăuncioarele de polen cu 2 celule sau mai rar cu 3 celule, majoritatea 3-colporate (cu 3 pori și 3 colpi). Nectarinele de diferite tipuri, adesea de origine staminodială, formează adesea un disc intrastaminal sau extrasteaminal. 
Gineceul este apocarpic (cu carpele libere, neconcrescute) sau mai des cu carpele concrescute. Stilodiile libere sau concrescute într-un stil. Ovarul superior sau uneori semiinferior, adesea cu una sau două ovule într-o lojă, dar uneori cu câteva sau cu mai multe. Ovulul, de obicei, anatrop, apotrop sau epitrop, bitegminat sau uneori unitegminat sau ategminat, crasinucelat sau, uneori, tenuinucelat. Placentația adesea axilară dar și parietală (la "Brassicales", "Malpighiales", "Grossulariaceae", "Cucurbitales"). 
Endospermul nuclear sau celular (absent la "Podostemales"). Fructele sunt de diferite tipuri. Semințele cu embrioni mici sau mari, drepți sau curbați, cu endosperm abundent sau sărăcăcios sau fără endosperm. 
Rozidele conțin adesea alcaloizi, taninuri, uneori iridoide sau mirozină (la "Brassicales").
Rozidele este cea mai mare subclasă a angiospermelor în ceea ce privește numărul de familii și numărul de specii. Subclasa rozide cuprinde după sistemul de clasificare APG III 17 ordine, 133 familii și circa 90.000 de specii. Rozidele sunt împărțite în 2 clade distincte - "Eurosidae I" și "Eurosidae II". Ordinul "Vitales" cu o poziție sistematică incertă este adesea inclus în această subclasă.

Ludwig Tieck (n. 31 mai 1773, Berlin, d. 28 aprilie 1853, Berlin) a fost un poet, dramaturg și scriitor romantic german. Prima sa lucrare importantă a fost romanul epistolar "William Lovel" (1796), lucrarea sa majoră fiind romanul filosofic "Peregriările lui Franz Sternbald" ("Franz Sternbalds Wanderungen", 1798). 

Timpuri Noi este o stație de metrou din București. Alături se află centrul universitar al unor facultăți particulare.

Stjepan Mesić (n. 24 decembrie 1934) este un politician croat, al doilea președinte al Croației independente din 1999 până la 18 februarie 2010. A mai fost prim ministru, președinte al parlamentului, primarul orașului Orahovica (orașul în care s-a născut) și judecător în Našice (a terminat facultatea de Drept a Universității din Zagreb).

Ivo Sanader (anterior Ivica Sanader) este un politician croat, fost prim-ministru al Croației între 2003 și 2009.
În decembrie 2010, Sanader a fost acuzat în Croația de corupție (luare de mită) în timpul mandatului său de prim-ministru. Este vorba de mituire de către banca austriacă "Hypo Alpe Adria" situată în Kärnten și de compania ungară de petrol "MOL", care în context au desmințit implicarea. Ivo Sanader a fost arestat în Austria, și în iulie 2011 a fost extrădat Croației. Un tribunal croat l-a condamnat în noembrie 2012 la 10 ani închisoare, considerând ca fiind dovedite acuzațiile ce i-au fost aduse.

Castelul din Balcic (sau Palatul din Balcic, în ) este o vilă din orașul Balcic (actualmente în Bulgaria). Castelul a fost construit ca reședință pentru regina Maria a României, în perioada în care Cadrilaterul a aparținut României. 
Complexul cuprinde un parc botanic, mai multe vile rezidențiale, o sală a fumatorilor, o pivniță, o mănăstire, un izvor de apă și diverse alte clădiri.
Castelul, numit și „"Cuibul Singuratic"” („Tenha Juvah” în limba turcă) este de fapt o vilă cu pereți albi și acoperișuri de țiglă roșie străjuite de un minaret. Este construit de-a lungul a trei terase și combină elemente ale stilului maur, stilului mediteraneean cu cel al caselor bulgărești. Este foarte aproape de mare, fiind despărțit de aceasta doar de faleză. A fost locul preferat al Reginei Maria, în care aceasta a locuit, . Castelul este compus din șase case,câte una pentru fiecare copil al Reginei Maria. Tot din dorința Reginei Maria a fost construită și Capela Stella Maris, în stil bizantin, un loc în care se retrăgea adesea pentru a se reculege. Atât de mult s-a regăsit în acest loc, încât, regina a lăsat dorința ca după moartea ei, inima să-i fie păstrată în incinta capelei.
Construcțiile de pe domeniul Palatului regal din Balcic au fost în întregime create după planurile și gusturile Reginei Maria.
Palatul a fost construit pe un teren oferit reginei de către bancherul Jean Crissoveloni, teren mărit prin achiziționarea de către statul român a altor terenuri de la localnici. Lângă palat s-a construit un minaret, dându-i un aer oriental.
Vila "Cuibul singuratic" a fost proiectată de arhitectul E. Guneș și a fost construită între anii 1925 și 1929, lucrările fiind executate de firmele italiene Agostino Fabro (decorațiunile) și Giovanni Tomasini (zidărie, mozaic și asfaltare), sub directa supraveghere a secretarului particular al reginei Gaetan Denize.
A doua clădire a complexului Balcic era Vila „Mavi Dalga”, compusă din 16 camere, în care se aflau apartamentele principelui Nicolae și ale doamnelor de onoare. Lângă ea se afla Casa Suitei, având camerele distribuite în formă de potcoavă, cu colonade spre mare și coloane spre interior.
Ca locuri de rugăciune, regina și-a construit o bisericuță, un templu („Maria Ruh”) și capela Stella Maris, al cărei interior a fost pictat în 1930 de A. Demian și Papatriandafil În această bisericuță, va fi depusă după deces și la cererea testamentară a reginei -o casetă cu inima sa, în iulie 1938, aceasta fiind mutată în toamna 1940, după cedarea Cadrilaterului către Bulgaria, la Castelul Bran și apoi în Tezaurul Muzeului Național de Istorie.
Unul dintre vizitatorii celebri la Castelul din Balcic a fost Paul Morand, scriitor și diplomat, care a fost găzduit în palatul reginei.

Castelul din Balcic
Imagine apartinand lui Nikola Gruev, preluata de pe Wikipedia Englezeasca de la: ; situl autorului

Familia Araliaceae cuprinde plante erbaceae arbori și arbuști. conțin uleiuri esențiale,saponine, glicozide și alcaloizi.

Familia Araliaceae cuprinde în special arbori și arbuști și doar rar plante erbaceae.
Subfamilia Aralioideae
Subfamilia Hydrocotyloideae
Flora spontană din România conține o singură specie.


Familia Fabaceae (numită și a Leguminoaselor - "Leguminosae" sau "Papilionaceae") este cea mai importantă familie din cadrul Ordinului Fabales. Importanța rezultă atat din numărul de specii, dar mai ales datorită importanței economice a acestor specii. Oamenii de știință consideră că plantele din această familie există din perioada cretacică, adică în urmă cu 65 - 70 milioane de ani. Denumirea de "leguminosae" este dată în anul 1763 de Michel Adanson, iar în anul 1836 familia primește numele de "fabaceae" denumire dată de John Lindley.
Caracteristic acestei familii sunt fructele în formă de păstăi, plantele conțin o cantitate relativ mare de proteine, unele dintre ele au valoare nutritivă ridicată, fiind un furaj valoros pentru animale.
Din această familie fac parte numeroase specii de plante comestibile, precum: fasole, mazăre, soia, năut, roșcove, arahide etc.
Flora României cuprinde 241 de specii ce aparțin la 44 de genuri

Scrisorile de la Amarna sunt un monument epigrafic antic, datat spre mijlocul secolului al XIV-lea î.Hr. și compus din 382 tăblițe ceramice. Aceste plăci ceramice au fost descoperite întâmplător în anul 1885 de către o localnică din Tell el-Amarna, în Egipt. Considerate inițial falsificate, tăblițele de la Amarna se află azi în custodia unora din cele mai importante muzee și institute de cercetare din lume.
Acest monument istoric epigrafic, redactat în litere cuneiforme in diverse idiomuri antice, majoritatea in limba akkadiană, limba diplomatică regională, reprezintă corespondența diplomatică și militară purtată între reprezentanții diverselor state și orașe-state cu faraonii Amenophis al III-lea și fiul său Akhenaten. Unele din informațiile conținute în tăblițele de la Amarna dețin o valoare istorică excepțională pentru cunoașterea realităților istorice din statele supuse autorității politice și militare egiptene, printre care se număra și Canaan.
Acestea erau adresate Babiloniei, Asiriei, Canaanului, Siriei, Ciprului, Hitiților și Mitannilor, care datează din perioada faraonului Amenophis al III-lea, în care se stabilesc relațiile militare și politice dintre Egiptul Antic și fiecare stat.
Babiloniei îi sunt adresate patrusprezece tăblițe, Canaanului o sută cincizeci și trei, Feniciei o sută cincizeci și nouă, Hitiților patru, Ciprului șase, Mitannilor treisprezece, iar Asiriei una singură.
Cele adresate regelui babilonian menționează existența unor triburi, numite "Habiru", care ar putea avea legătură cu evreii. Dintre acestea se remarcă conducătorul Byblosului care cere ajutor militar egiptean în aproximativ 58 de tăblițe.

Inima sau cordul este organul reprezentativ al aparatului cardiovascular, ea fiind situată în cutia toracică. Are un rol vital în circulația sângelui și implicit în menținerea vieții.
Râma nu are de fapt „inimă”. La această specie apar cinci arce aortice care deservesc acest rol.
Multe nevertebrate, precum bivalvele (scoicile), au un sistem circulator deschis, unde sângele circulă liber prin cavitatea corporală. La aceste animale sângele este de obicei colectat într-o serie de cavități specializate, de unde este îndreptat către inimă și reeliberat în organism.
Inimile peștilor sunt bicamerale: un atriu și un ventricul. La pești, sistemul este format dintr-un singur circuit. Sângele trece prin branhii, apoi în organism, iar apoi ajunge la inimă. Inima este unicul mușchi care se contractă ritmic, pe tot parcursul vieții.
Amfibienii și reptilele (exceptând crocodilii) au inimă tricamerală, în care sângele oxigenat de la plămâni și cel neoxigenat din organism intră prin atrii separate, și este trimis prin valva spirală către vasul de sânge corespunzător - aorta pentru cel oxigenat și artera pulmonară pentru cel neoxigenat. Valva spirală este esențială pentru a reduce gradul de amestecare a celor două tipuri de sânge, permițând astfel animalului o rată metabolică mai înaltă, o activitate mai intensă decât altfel.
Crocodilii, păsările și mamiferele dețin inimi cu patru camere complet separate. Există astfel două „pompe”, una pentru atrii și una pentru ventricule. Se consideră că inima tetracamerală a păsărilor a evoluat independent de cea a mamiferelor.
Inima este localizată la nivelul toracelui,în mediastinul mijlociu, o treime din aceasta fiind localizată la dreapta față de linia mediană și două treimi fiind localizate la stânga liniei mediene.
Are forma unei piramide triunghiulare, cu vârful orientat în jos, spre înainte și la stânga, dimensiunea ei fiind aproximativ egală cu pumnul individului. 
Prezintă: 
- trei fețe: o față în raport cu scheletul toracic, o față în raport cu diafragmul și o față în raport cu plămânii; 
- trei margini: o margine dreaptă, o margine spre anterior și o margine spre posterior; 
- o bază; 
- un vârf.
Fața sternocostală intră în raport cu sternul și coastele, iar la acest nivel se pot identifica atriile (în porțiunea superioară) și ventriculii (în porțiunea inferioară). Ventriculii sunt reprezentați mai bine de ventriculul drept la nivelul acestei fețe, cei doi ventriculi, stâng și drept, fiind despărțiți de șanțul interventricular anterior. La nivelul acestui șanț se pot identifica marea venă a inimii și artera descendentă anterioară. Superior, ventriculul drept prezintă o prelungire ce poartă denumirea de conul arterei pulmonare. Conul arterei pulmonare se continuă cu trunchiul arterei pulmonare. Ventriculii sunt separați de atrii prin intermediul șanțului coronar. Porțiunea atrială a feței sternocostale este acoperită în cea mai mare parte de artera pulmonară și aortă. Șanțul coronar este străbătut în porțiunea dreaptă de către artera coronară dreaptă și mica venă a cordului, iar în porțiunea stângă de artera circumflexă alături de sinusul coronar. La nivelul bazei cordului se pot observa, pe această față, două prelungiri ce poartă denumirea de auriculi sau urechiușe, stâng, respectiv drept. 
Fața diafragmatică sau inferioară este aproape orizontală și este reprezentată preponderent de către ventriculul stâng, ventriculul drept reprezentând doar o porțiune foarte mică. Cei doi ventriculi sunt despărțiți prin intermediul șanțului interventricular posterior la nivelul căruia se identifică artera interventriculară posterioară, ram din artera coronară dreaptă și vena coronară medie. La nivelul feței diafragmatice se poate identifica crux cordis ce este reprezentată de intersecția dintre șanțul coronar și șanțul interventricular. 
Fața pulmonară este orientată spre posterior și la stânga și este reprezentată preponderent de o porțiune din ventriculul stâng. Prezintă șanțul coronar stâng la nivelul căruia putem identifica artera atrioventriculară stângă și marea venă coronară. Acesta din urmă ȋmparte fața pulmonară într-o porțiune atrială ce corespunde atriului stâng, și o porțiune ventriculară ce corespunde ventriculului stâng. 
Marginea dreaptă este în raport direct cu pleura și cu fața medială a plămânului drept. 
Marginile anterioară și posterioară nu sunt bine evidențiate. 
Vârful inimii este reprezentat de vârful ventriculului stâng și este orientat în jos, înainte și la stânga și poate fi identificat la nivelul spațiului V intercostal stâng, pe linia medioclaviculară. 
Baza are o poziție în sus, înapoi și spre dreapta, iar la nivelul ei se poate identifica șanțul interatrial ce o ȋmparte în două porțiuni și anume: 
• O porțiune stângă reprezentată de atriul stâng, împreună cu orificiile celor 4 vene pulmonare; 
• O porțiune dreaptă reprezentată de atriul drept, împreună cu cele două orificii ale venelor cave superioară, respectiv inferioară.
Inima este alcătuită din patru cavități și anume: 2 atrii și 2 ventriculi. 
Structura atriilor este ușor diferită de cea a ventriculilor, prezentând anumite caracteristici generale: 
Structura ventriculilor prezintă de asemenea câteva caracteristici generale proprii și anume: 
La 25 de ani inima se regenerează în proporție de ca. 1% ajungând la 75 de ani la un ritm de regenerare de 0,45%.
Inima este un organ musculos ai cărui pereți au trei părți:
Inima omului, de altfel ca și inima tuturor mamiferelor, are patru camere: atriu drept și stâng, și ventricul drept și stâng.
Conform ultimelor studii făcute de "Karolinska-Institute" din Stockholm, inima se regenerează în proporție de ca. 50% pe parcursul vieții. 
La 25 de ani inima se regenerează în proporție de ca. 1% ajungând la 75 de ani la un ritm de regenerare de 0,45%.
Inima omului este un organ lung de aproximativ 15 cm, cu un diametru de 11 – 12 cm, și poate cântări până la 275 - 300 grame. Aproximativ 250g la femei și 275g la bărbați. Are formă de pară, cu vârful orientat spre stânga, sprijinindu-se de diafragmă.
Frecvența cardiacă normală este de 60-80 bătăi pe minut, cu un debit cardiac de 3-4 l/min.
Presiunea: 
Valorile sunt valabile pentru persoanele adulte!

Arnold Zweig (n. 10 noiembrie 1887, Glogau, Silezia, azi în Polonia, d. 26 noiembrie 1968, Berlinul de Est) a fost un scriitor și militant pacifist german de origine evreiască. A facut studii de istorie și filozofie la universitățile din Breslau (azi Wrocław), München, Berlin, Göttingen, Rostock și Tübingen. La început a fost puternic influențat de opera lui Friedrich Nietzsche, ecoul căreia se resimte în primele sale lucrări de succes "Claudia" ("Novellen um Claudia" 
1913) și tragedia "Omor ritual în Ungaria" ("Ritualmord in Ungarn", 1914). După începerea primului război mondial se înrolează ca voluntar în armata germană. Experiența războiului îi schimbă radical convingerile și punctul de vedere asupra vieții, transformîndu-se dintr-un aprig naționalist german într-un adept fervent al pacifismului. Noile sale convingeri sînt oglindite în romanul "Cazul sergentului Grișa" (1927, ), care-i aduce o faimă internațională. 
După venirea naziștilor la putere emigrează în Cehoslovacia, iar mai apoi în Elveția. Lucrările sale au fost incluse de naziști în Lista cărților arse în 1933, între 10 mai și 21 iunie 1933, deoarece, după părerea lor, propagau idei nesănătoase, comuniste, ce aveau o influență nefastă asupra spiritului german.
În 1948 revine în Germania, stabilindu-se în zona sovietică de ocupație. Între 1950 și 1953 a fost președinte al Academiei de Arte din RDG. 

Un spațiu euclidian este omogen și izotrop, structura lui metrică fiind independentă de distribuția materiei în spațiu. Geometria euclidiană a fost larg acceptată drept cadru natural al descrierii proceselor mecanicii clasice, newtoniene.
Mecanica clasică presupune existența unui spațiu euclidian absolut și a unui timp absolut, ce este independent de structura spațiului. Deoarece spațiul euclidian este omogen și izotrop, nici o poziție sau orientare nu poate fi privilegiată, deci niciun sistem de coordonate nu poate fi privilegiat. Pentru a măsura scurgerea timpului într-un punct dat putem folosi un fenomen periodic uniform. 
Practic, drept unitate de măsură a timpului este aleasă ziua solară medie (durata medie de timp scursă între două treceri consecutive ale Soarelui la meridianul unui punct de pe suprafața Pământului). Tradițional, acest meridian trece prin Greenwich, Anglia. Secunda reprezintă 1/86400 din ziua solară medie.
Se numește spațiu euclidian un spațiu vectorial real formula_1 de dimensiune finită pe care s-a definit un produs scalar, adică o aplicație formula_2 notată formula_3 care posedă proprietățile:

Ranunculoideae este o subfamilie a familiei Ranunculaceae.


Subfamilia Anemonoideae cuprinde ranunculacee lemnoase cum este Clematis vitalba (curpenul de pădure) cât și plante erbaceae, ca Anemone nemolosa (floarea paștelui).

Lewis Paul "Jerry" Bremer III (n. 30 septembrie 1941) este un diplomat american.
A fost ambasadorul Statelor Unite in Irak, iar acum este administratorul civil american al acestei țări. Este cel care a anuntat in 2003 capturarea fostului președinte irakian Saddam Hussein.

Măceșul "(Rosa canina)" este o specie de plantă nativă în Europa, nord-vestul Africii și în vestul Asiei.
Este un arbust cu frunze căzătoare, cu o înălțime care variază între 1 și 5 metri. Tulpina este acoperită de țepi mici, ascuțiți, sub formă de cârlig. Frunzele sunt penate, cu 5-7 frunzulițe. Florile sunt de obicei roz pal, dar există și plante cu flori albe sau roz închis. Au un diametru de 4–6 cm și sunt formate din cinci petale. Fructul, numit măceașă, are o formă elipsoidă și este roșu sau portocaliu închis.
Înmulțirea măceșului se poate face prin semințe, prin ramuri înrădăcinate obținute prin despărțirea tufelor existente în flora spontană sau în cultură și prin marcotaj. Pentru obținerea unei semințe apte de reproducere, se vor recolta fructele de măceș numai în stadiul de galben-portocaliu, deci la început de maturizare. Fructul este foarte bogat în vitamina C, conținând peste 2000 mg din această substanță la 100 de grame de fruct. De aceea, este utilizat la producerea de siropuri, ceaiuri, dulcețuri, gemuri.
Varietatea "Rosa canina" 'Assisiensis' este singura care nu are spini pe tulpină.
Măceșul ("Rosa canina") este foarte apreciat în medicina naturistă, în special datorită complexului de vitamine pe care îl conține: vitamina A, B1, B2, C, K, P, E.
Măceșul este un rezervor de vitamine pentru organismul uman. Ceaiul de măceșe tratează intoxicațiile, diarea, afecțiunile hepatice, febra, viermii intestinali (în acest caz, și pulberea de măceșe este foarte eficientă), palpitațiile. Afecțiunile rinichilor și ale vezicii urinare pot fi tratate cu ajutorul ceaiului de semințe de măceș.
"Elixirul de măceș" este recomandat în tratarea bronșitei cronice și a tusei de bătrânețe.

„Republica” (în ) este o lucrare (dialog socratic) scrisă de Platon aproximativ în anul 360 î.Hr. Este o lucrare influentă de filozofie și de teorie politică, probabil și cea mai cunoscută lucrare a lui.
Scena dialogurilor este casa lui Cephalus în Piraeus, un oraș-port conectat de Atena de Zidurile Lungi. Despre Socrate se știa că nu se aventura de obicei prea mult în afara Atenei. Întregul dialog este, cel mai probabil, relatat de Socrate cu o zi după ce a avut loc – posibil lui Timaeus, Hermocrates, Critias și unui necunoscut, dar interpretarea aceasta nu este sigură.
Personaje minore
În prima carte, sunt propuse două definiții date justiției, dar ele sunt socotite drept necorespunzătoare: (i) rambursarea datoriilor și (ii) ajutorarea prietenilor însoțită de a face rău dușmanilor. Acestea sunt definiții de bun simț, dar sunt inadecvate în situații excepționale și astfel este nevoie de o definiție satisfăcătoare. Dar el nu le respinge complet, pentru că fiecare exprimă o noțiune de bun simț a justiției, sens pe care Socrate îl tratează în discuțiile lui despre regimul drept de la cartea a II-a până la cartea a V-a.
La sfârșitul primei cărți, Socrate este de acord cu Polemarchus că justiția ar include ajutarea prietenilor, dar spune că omul drept nu ar face rău nimănui. Thrasymachus crede că Socrate a expus o teză incorectă, murdărindu-i personalitatea și reputația în fața oamenilor prezenți, deoarece, afirmă Thrasymachus, nici Socrate nu ar crede că a face rău dușmanilor este nedrept. Thrasymachus înțelege prin justiție ceea „ce este cel mai bine pentru cei puternici”, referindu-se la cei aflați la putere. Socrate găsește această definiție neclară și începe în a-i pune întrebări lui Thrasymachus. În opinia lui Thrasymachus, conducătorii sunt sursa justiției din fiecare oraș, legile lor sunt drepte, dar probabil că ele sunt adoptate doar pentru binele lor. Socrate îl întreabă apoi dacă un conducător ar face o greșeală, adoptând o lege care îi micșorează binele său propriu, rămâne un conducător, corespunzător acelei definiții. Thrasymachus este de acord că un adevărat conducător ar putea face asemenea greșeală. Acest acord îi permite lui Socrate să submineze definiția strictă a lui Trasymachus, comparând conducătorii cu oamenii de diferite profesii. Thrasymachus este de acord cu afirmația lui Socrate, că un artist este cineva care își face bine meseria, și a fi conducător este o meserie anume, care constă în ceea îi permite să-și ducă la bun sfârșit meseria. Astfel, Thrasymachus este obligat să admită că un conducător ce adoptă o lege împotriva binelui propriu nu este un conducător în sine. Thrasymachus se dă bătut, și nu mai vorbește de acum încolo. În orice caz, este departe a fi o definiție a justiției care să ne satisfacă.
La începutul celei de a II-a cărți, cei doi frați ai lui Platon îl provoacă pe Socrate să definească viața dreaptă a unui om și chiar dacă definițiile oferite în Cartea I sunt scurte și simple, concepția lor despre dreptate este prezentă în două discursuri diferite. Discursul lui Glaucon reia ideea despre dreptate a lui Tharsymachus; începe cu Mitul lui Gyges, care a descoperit un inel ce i-a dat puterea să devină invizibil. Glaucon se folosește de legendă pentru a argumenta că nici un om nu ar fi drept dacă ar avea ocazia să facă nedreptăți dar ar fi scutit de consecințe. Cu puterea de a fi invizibil, Gyges intră în palat neobservat, o seduce pe regină, îl ucide pe rege și astfel preia regatul. Glaucon explică astfel că orice om, drept sau nedrept, ar face același lucru dacă ar avea puterea să fie scutit de pedeapsă. Singurul motiv pentru care un om este drept este de frica de pedeapsă, sau de consecințe. Legea este produsul unui compromis între indivizi. Glaucon se folosește de acest argument pentru a-l provoca pe Socrate să spună că este mai bună o viată injustă decât una justă.
Discursul lui Glaucon îl ademenește pe Socrate să se contrazică pe sine. Glaucon pledează pentru superioritatea vieții nedrepte; Socrate este de acord că este cel mai bun subiect de dezbătut. Răspunsul la cele două concepții despre injustiție prezentate de Glaucon și Ademantus, le crede găunoase, dar simte că ar fi ireverențios să lase justiția mult prea vag definită. Astfel, Republica își propune definirea justiției. După tema demonstrată în Cartea I, Socrate în Cartea a II-a îi conduce pe interlocutori într-o discuție despre justiția unui oraș, care Socrate consideră că îi va ajuta să înțeleagă viața dreaptă a unui om, dar pe o scară mai mare.
Republica este un dialog dramatic, nu un tratat. Socrate construiește o serie de mituri, minciuni nobile, ca să facă să pară un oraș că este just, iar aceste condiții modelează viața în comunități. Socrate definește justiția ca « munca la care el este cel mai potrivit » și « fiecare să își facă propriul negoț, să nu fie sclavul societății » (altfel spus fiecare este liber să își aleagă ce vrea în viață) și continuă spunând că justiția susține și perfecționează trei virtuți: temperanța, înțelepciunea și curajul. Socrate nu include justiția ca o virtute în societate, sugerând că dreptatea nu există în sufletul omului, ci este un rezultat al sufletului « disciplinat ». Ca rezultat al acestei concepții, automat separă oamenii în trei categorii: în soldați, producători și conducători. Dacă un conducător este capabil să creeze legi bune, soldații să le apere, iar producătorii să se supună autorităților, atunci societatea este justă.
Societatea propusă de Socrate este atacată de Adeimantus care nu găsește loc pentru fericire în ea, iar Glaucon nu găsește loc în ea pentru onoare și glorie. În ultimă instanță, Socrate construiește un oraș (societate) fără proprietate privată, fără femei sau copii privați și fără poeți, oraș împărțit în caste. Totul este pus în comun.
La întrebarea de ce este mai bine pentru individ să fie drept decât nedrept Platon răspunde în Cartea a IV-a prin trei mari argumente. În primul rând Platon spune că natura tiranului este să producă « violență » și că tirania ar lăsa urme psihice și mentale. Al doilea argument spune că numai filosoful este în stare să judece ce fel de conducător este cel mai bun, pentru că doar filosoful poate vedea Forma Binelui. În al treilea argument este indicat faptul că « plăcerile care sunt acceptate de iubitorul de înțelepciune sunt cele adevărate ». Deci, în opinia lui Platon, plăcerea filosofică este singura plăcere.
Forma guvernării pe care Socrate o scoate în evidență este tendința omului spre corupere prin abuz de putere și descrie astfel drumul de la timocrație, la oligarhie, democrație și tiranie, conchizând că posturile de conducere ar trebui să fie ale filosofilor. « Societatea bună » ar trebui să fie guvernată de filosofi-regi, oameni dezinteresați care nu conduc pentru binele propriu ci pentru binele societății.
Modelul social care stă în spatele fiecărei societăți istorice este ierarhia, iar clasele sociale au o permeabilitate marginală, însă el dorește un oraș fără sclavi și fără discriminări între bărbați și femei.
Alegoria peșterii este o încercare de a justifica locul filosofului în societate, și anume acela de rege. Platon își imaginează un grup de oameni care locuiesc într-o peșteră, înlănțuiți pe un perete în subteran, astfel încât să nu vadă lumina zilei. În spatele oamenilor arde constant un foc care luminează diferite statui care sunt mutate de alții, și care produc umbre ce se mișcă pe pereții peșterii. Când oamenii peșterii au văzut acele umbre nu au realizat cât de lipsite de importanță sunt ele pentru viața lor și încep să atribuie acelor umbre diferite forme, de genul « câine » și « pisică ». Umbrele i-au făcut pe oamenii peșterii să vadă ceea ce ei consideră că ar fi realitatea.
Alegoric, Platon afirmă că omul eliberat din aceste lanțuri este filosoful, iar filosoful este singura persoană capabilă să deslușească Forma Binelui și deci bunătatea absolută și adevărul. La sfârșitul acestei alegorii, Platon afirmă că este datoria filosofului de a reintra în peșteră. Aceia care au văzut lumea ideală, reprezentată de Soarele dinafara peșterii, care luminează lumea dinafara ei, au datoria să educe oamenii din lumea materială, sau să răspândească lumina acelora din întuneric. De vreme ce filosoful este singurul capabil să recunoască ce este cu adevărat bun și singurul care poate atinge absolutul, el este singurul potrivit să conducă o societate, după spusele lui Platon.
Platon acordă o importanță majoră statului ideal în cartea sa. Platon vorbește despre patru forme greșite de guvernări: timocrația, oligarhia, democrația și tirania (despotism).
TIMOCRAȚIA
Socrate definește timocrația ca o societate condusă de oameni care iubesc onoarea. El crede că această formă de guvernare rezultă din urmașii părinților care au alte mentalități caracteristice. Onoarea, baza acestei forme de guvernare strălucită duce la dorințe de posesiuni și bunăstare.
OLIGARHIA
Aceste tentații creează o confuzie între statutul economic și onoare, proces care este responsabil pentru căderea în oligarhie. În Cartea a VIII a Socrate sugerează că avuția nu o să ajute un pilot să-și navigheze propria navă. Aceasta injustiție împarte lumea în săraci și bogați, creând oportunități pentru infractori. Cei bogați complotează împotriva celor săraci și vice-versa.
DEMOCRAȚIA
Atât timp cât împărțirea socioeconomică crește, la fel cresc și tensiunile dintre clasele sociale. Datorită conflictelor care izvorăsc din asemenea tensiuni, democrația înlocuiește la un moment dat oligarhia. Săracii înfrâng pe oligarhi, ca urmare democrația acordă libertăți cetățenilor.
TIRANIA
Libertățile excesive acordate cetățenilor de către democrație duc la tiranie, cea mai violentă formă de guvernare. Aceste libertăți împart oamenii între clase socioeconomice: dominantă, capitalistă și muncitorească. Tensiunile dintre clasă dominantă și capitalistă, forțează clasă muncitorească să caute protecție în libertățile democratice. Ei investesc toată puterea lor în demagogul lor democratic, care este în schimb corupt de puterea obținută și devine un tiran. El are un anturaj mic, susținători care îi asigură protecție.
În mod ironic, statul ideal schițat de Socrate seamănă cu tirania.
Toate viziunile din secolul al XXI-lea asupra cărții au ceva în comun: în ciuda înțelegerii aproape imposibile a semnificației Greciei antice de către cititorii moderni, valoarea pedagogică a « Republicii » este mult mai mare decât valoarea ei practică. Este o carte a unei lumi posibile, nu un set de ghiduri pentru o guvernare reușită. Adepții lui Platon văd această afirmație ca pe o temă capabilă de a furniza baza necesară pentru o înțelegere corectă a spuselor lui Platon din « Republica ». Unicitatea cărții se dezvăluie prin felul în care ea clarifică în mod autentic implicațiile ideilor politice și efectele lor în viața reală, mai precis prin furnizarea unui bogat context euristic.

Palatul Victoria este un palat din București, situat în Piața Victoriei și sediu al Guvernului României. A fost construit în 1937 după planurile arhitectului Duiliu Marcu, același care a proiectat noua fațadă a Operei din Timișoara.

Palatul Mogoșoaia este o clădire istorică din localitatea Mogoșoaia, județul Ilfov, România, aflată la circa 15 km de centrul orașului București. Complexul conține clădirea propriu-zisă, curtea acestuia cu turnul de veghe, cuhnia (bucătăria), casa de oaspeți, ghețăria și cavoul familiei Bibescu, precum și biserica „Sfântul Gheorghe” aflată lângă zidurile curții. Palatul poartă numele văduvei boierului Mogoș care deținea pământul pe care a fost construit.
Palatul Mogoșoaia a fost în posesia familiei Brâncoveanu timp de aproximativ 119 de ani, trecând apoi în proprietatea familiei Bibescu.
Palatul a fost construit până în 1702 de către Constantin Brâncoveanu în stil brâncovenesc, stil utilizat anterior și la un alt palat al voievodului, construit de acesta la Potlogi. Lucrarea a fost terminată în ziua de 20 septembrie 1702, conform pisaniei de pe latura de răsărit a palatului. Data începerii construcției nu este cunoscută, dar se știe că Brâncoveanu a început să cumpere pământ în zonă din 1681.
După 1714, când Constantin Brâncoveanu a fost executat la Constantinopol împreună cu întreaga sa familie, toată averea familiei a fost confiscată de otomani iar palatul a fost transformat în han. Răscumpărat de domnitorul Ștefan Cantacuzino, el a revenit apoi marelui ban Constantin Brâncoveanu, nepotul domnitorului, și a rămas în posesia familiei până la începutul secolului al XIX-lea.
Palatul a fost devastat de otomani în timpul războiului ruso-turc din 1768-1774, deoarece marele ban Nicolae Brâncoveanu ținuse partea rușilor în conflict. O nouă distrugere a palatului a avut loc cu ocazia revoluției din 1821 când ultimul urmaș al Brâncovenilor, Grigore Brâncoveanu, a fugit la Brașov și clădirea a fost ocupată de panduri. După moartea lui Grigore în 1832, palatul a rămas moștenire fiicei sale adoptive, Zoe Mavrocordat și, prin căsătoria acesteia cu domnitorul Gheorghe Bibescu, a trecut în familia acestuia și a fost renovat între 1860–1880 de Nicolae Bibescu, care a construit și cavoul familiei în parcul palatului, și vila Elchingen din apropiere. Palatul a fost administrat în continuare de familia Bibescu care, însă, s-a mutat în vila cea nouă iar clădirea veche a rămas nelocuită. Aceasta până în 1911, când Maria-Nicole Darvari a vândut palatul vărului ei George-Valentin Bibescu, care l-a oferit drept cadou de nuntă soției acestuia, Martha.
Martha Bibescu s-a ocupat cu renovarea palatului începând cu anul 1912. În timpul Primului Război Mondial, lucrările de renovare au fost frânate de alte distrugeri suferite în urma bombardamentelor germane. În perioada ocupației germane a Bucureștiului și a sudului României, prințesa Martha Bibescu a rămas în capitală, ocupându-se de spitalul reginei Maria și locuind o vreme chiar în palat.
Revenită în țară după ce plecase la Londra, acuzată fiind de colaborarea cu trupele germane, Martha Bibescu a reluat lucrările de renovare după 1920, cheltuind mare parte din averea adunată din cărțile pe care le-a scris. Palatul a fost reinaugurat, astfel, în 1927, unele lucrări interioare continuând, însă, până în 1935.
În timpul celui de Al Doilea Război Mondial, palatul a fost loc de întâlnire al diplomaților aliați, fiind, pentru câteva luni, închiriat legației elvețiene din România. După 6 martie 1945, moșia a fost naționalizată forțat de guvernul comunist, Martha Bibescu obținând de la autorități declararea ca monument istoric a palatului, pe care încă îl mai deținea. Prințesa a plecat însă definitiv din țară în septembrie 1945, lăsând palatul fiicei sale Valentina și soțului ei, Dimitrie Ghika-Comănești.
În 1949, palatul a fost și el naționalizat, Valentina și Dimitrie Ghika-Comănești fiind arestați. Până în 1957, clădirea a fost devastată și devalizată, colecțiile de artă fiind furate și dezmembrate. Abia în 1957 palatul a devenit sediul secției feudale a Muzeului Național de Artă, fiind restaurat începând cu 1977.
În prezent, Palatul Mogoșoaia adăpostește Muzeul de Artă Brâncovenească și este un important punct de atracție turistică.
Principala clădire a complexului de la Mogoșoaia este Palatul construit de Constantin Brâncoveanu, având apartamentele familiei princiare la primul etaj, unde se ajunge direct din curte pe o scară exterioară ce dă într-un balcon amplasat pe fațadă. Parterul palatului conține camerele servitorilor, iar la subsol se află o pivniță cu un tavan format din patru domuri. Fațada dinspre lac este și ea una aparte cu o logie de inspirație venețiană, cu trei arcade.
Cuhnia (bucătăria brâncovenească) se află în curtea palatului, având patru turnuri de aerisire. Turnul porții străjuiește intrarea în curte. În el se poate urca pe o scară exterioară. Atât turnul porții, cât și cuhnia au fost restaurate de Martha Bibescu între 1922 și 1930.
Capela Gheorghe Bibescu, construită după 1880 adăpostește mormintele familiei Bibescu, inclusiv ale prinților Mihai și George Basarab-Brâncoveanu, aviatori morți în timpul celui de-al doilea război mondial. 
Serele Mogoșoaia au fost construite după 1890, de arhitecți francezi și sunt încă folosite pentru cultura florilor și ca atelier de educație plastică pentru copii.
Ghețăria servea la stocarea pe timpul verii a gheții aduse din lacul Mogoșoaia, aflat în apropiere.
Biserica „Sfântul Gheorghe” se află în afara zidurilor palatului, lângă turnul porții. Ctitorită de Constantin Brâncoveanu și terminată în 1688, cu puțin timp înainte ca ctitorul ei să devină domnitor, ea adăpostește mormântul lui George-Valentin Bibescu, precum și tabloul votiv ce-i reprezintă pe Constantin Brâncoveanu și pe cei patru fii ai săi.

Hans Fallada (n. Rudolf Wilhelm Friedrich Ditzen, 21 iulie 1893 — d. 5 februarie 1947) a fost un scriitor german, exponent al realismului critic.
În romanele sale, de fină observație, evocă viața omului mărunt, strivit de atmosfera marelui oraș și de vicisitudinile sociale din anii nazismului.
Fallada a fost fiul lui Wilhelm, un magistrat care visa să devină judecător de Curte Superioară și al lui Elisabeth, fiica unui preot de închisoare. Ambii erau interesați de muzică și într-un anumit grad și de literatură. Tatăl lui le citea copiilor, de exemplu, din Shakespeare sau Schiller.
În 1899, datorită transferului de serviciu al tatălui, familia s-a mutat la Berlin. La școală a început în 1901 și Fallada nu s-a adaptat ușor. Spre deosebire de alți copii, care preferau cărțile pentru copii, Fallada îi citea pe Flaubert, Dostoievski și Dickens. În 1909 familia s-a mutat din nou, de data asta la Leipzig, unde tatăl fusese numit la Curtea Superioară.
În 1909 Fallada a fost victima unui accident, când l-a lovit o trăsură cu cai și a fost lovit în cap de o copită. În 1910 s-a îmbolnăvit de febră tifoidă. Analgezicele pe care le lua pentru calmarea durerilor se pare că au fost una din cauzele viitoarei sale dependențe de morfină.
În 1911 s-a înțeles cu prietenul său Hanns Dietrich von Necker să simuleze un duel cu pistoale ca să poată muri amândoi. Dietrich nu l-a nimerit pe Fallada, dar Fallada l-a omorât pe Dietrich, după care s-a împușcat singur în piept, dar a supraviețuit. A fost acuzat de omor, dar găsindu-se că nu era în deplinătatea facultăților mintale, a fost internat într-o clinică de psihiatrie din Tannenfeld. Nu a terminat liceul.
După izbucnirea Primului Război Mondial a vrut să se înscrie ca voluntar, dar a fost refuzat ca inapt. Între 1917 și 1919 și-a petrecut timpul mai ales în clinici de dezintoxicare sau sanatorii de recuperare. Atunci a început să scrie și literatură, dar primele sale două romane, publicate la editura Rowohlt, nu s-au bucurat de succes comercial. Se întreținea cu munci ocazionale, mai ales în domeniul agriculturii. Ulterior a fost condamnat de două ori la pedepse cu închisoarea deoarece pentru a-și finanța dependența de droguri și alcool a comis înșelăciuni sau delapidare de fonduri de la locul de muncă.
După a doua eliberare din închisoare (în 1928), a întâlnit-o pe Anna Issel, viitoarea soție, cu care s-a căsătorit la data de 5 aprilie 1929 la Hamburg. Au avut patru copii, din care unul a murit imediat după naștere, iar altul a murit relativ tânăr.
După ce s-au căsătorit, cei doi soți au locuit temporar despărțiți: ea la mama ei la Hamburg, iar el la Neumünster. Acolo a lucrat la Asociația turistică și în paralel ca ziarist și prospector de anunțuri publicitare la un ziar local.
După ce primul său roman, "Bauern, Bonzen und Bomben" („Țărani, bonzi și bombe”), s-a bucurat de un oarecare succes, Fallada s-a mutat cu soția în apropierea Berlinului, la sugestia editorului Rowohlt, care l-a angajat cu jumătate de normă la editură. Iar prin succesul comercial al celui de-al doilea roman, "Kleiner Mann – was nun?" („Încotro, omule?”), care a devenit un bestseller în Germania, Fallada a devenit cunoscut și pe plan internațional. Pseudonimul „Hans Fallada” și l-a ales din poveștile fraților Grimm: de la protagonistul poveștii "Hans im Glück" („Hans-cel-de-fier”) și de la numele calului din povestea "Die Gänsemagd" („Păzitoarea de gâște”).



Termenul Tulpină se poate referi la:

Termenul Rădăcină se poate referi la:

László Endre (n. 1 ianuarie 1895, Adony – d. 29 martie 1946) a fost un funcționar și politician maghiar.
Din 1923 a fost asistent șef al procesului de judecată din Gödöllő, iar din 1938 vice guvernator al comitatului Vármegye. În 1937 a fondat împreună cu Ferenc Szálasi Partidul Crucilor cu Săgeți.
Din aprilie până în septembrie 1944 a ocupat funcția de subsecretar de stat în ministerul de interne din guvernul Döme Sztójay, fiind organizatorul principal al deportării evreilor, împreună cu Baky și Jaros. Până la sfârșitul lui octombrie a fost șeful acțiunii militare.
În data de 6 aprilie 1944 a organizat la Satu Mare prima conferință pe tema "Soluția finală în chestiunea evreiască", dedicată acțiunilor de "dezevreizare" în județele din Districtul Jandarmeresc (Csendőrség) maghiar IX, și anume Bistrița-Năsăud, Bihor, Cluj, Satu Mare, Sălaj și Someș. Cea de-a doua conferință s-a desfășurat două zile mai târziu la Târgu Mureș și a avut ca subiect concentrarea evreilor din așa-numitul Ținut Secuiesc, județele din Districtul Jandarmeresc maghiar X: Ciuc, Trei Scaune, Mureș-Turda și Odorheiu. Ghetoizarea celor aproape 160 000 de evrei din Transilvania de Nord a început la 3 mai 1944, ora 17. Adunarea evreilor s-a făcut potrivit prevederilor Decretului nr. 6163/1944, așa cum au fost detaliate de instrucțiunile orale date de László Endre și de asociații săi la cele două conferințe cu privire la planurile de ghetoizare a regiunii.
În 1946 tribunalul poporului ungar l-a găsit vinovat de crime de război și fost executat prin spânzurare.

Adony este un oraș în districtul Dunaújváros, județul Fejér, Ungaria, având o populație de  locuitori (2011). 
Conform recensământului din 2011, orașul Adony avea  locuitori. Din punct de vedere etnic, majoritatea locuitorilor (%) erau maghiari, cu o minoritate de germani (%). Apartenența etnică nu este cunoscută în cazul a % din locuitori. Nu există o religie majoritară, locuitorii fiind romano-catolici (%), persoane fără religie (%) și reformați (%). Pentru % din locuitori nu este cunoscută apartenența confesională. 



Gödöllő este un oraș în districtul Gödöllő, județul Pesta, Ungaria, având o populație de  de locuitori (2011). 
Conform recensământului din 2011, orașul Gödöllő avea  de locuitori. Din punct de vedere etnic, majoritatea locuitorilor (%) erau maghiari, existând și minorități de germani (%) și romi (%). Apartenența etnică nu este cunoscută în cazul a % din locuitori. Nu există o religie majoritară, locuitorii fiind romano-catolici (%), persoane fără religie (%), reformați (%), luterani (%) și atei (%). Pentru % din locuitori nu este cunoscută apartenența confesională. 

În accepțiunea generală, marketingul reprezintă "știința și arta de a convinge clienții să cumpere" . Philip Kotler definea marketingul ca "un proces social și managerial prin care indivizi sau grupuri de indivizi obțin ceea ce le este necesar și doresc prin crearea, oferirea și schimbul de produse și servicii o anumită valoare" . Simplist, marketingul reprezintă "arta și știința de a vinde". 
Datorită caracteristicilor proceselor de marketing, modalităților de implementare a deciziilor de marketing, acceptiunilor și viziunilor noi asupra elementelor care compun o acțiune de marketing precum și ca urmare a nivelurilor diferite de percepție și abordare a acestei componente a economiei de piață, definitiile și explicațiile aduse termenului de marketing sunt variate și permanent adaptate noilor realități ale mediului economic.
Prima definiție oficială atribuită marketingului a apărut în 1935 și a fost adoptată de National Association of Marketing Teachers, predecesoare a American Marketing Association. Reconfirmată în 1960, definiția primară a marketingului a rezistat vreme de 50 de ani, până în 1985 când a fost înlocuită. 
Definiția a fost din nou reviziuită în 2004 și descrie marketingul ca o "o funcție organizationala și un set de procese menite a crea, comunica și pune la dispoziția clienților a valorii și menținerii relațiilor cu clienții spre beneficiul companiei și al proprietarilor acesteia". 
Conform politicii oficiale a AMA, definiția este reîmprospătată la fiecare 5 ani pentru a răspunde mai bine realităților existente și nevoilor pieței. Cea mai recentă modificare, adoptată în Octombrie 2007 și făcută publică în Ianuarie 2008, definește marketingul astfel: "(marketing is) the activity, set of institutions, and processes for creating, communicating, delivering, and exchanging offerings that have value for customers, clients, partners, and society at large". 
O alta definiție, probabil mai simplă și mai generală este: "Marketingul este un proces permanent prin care oamenii sunt încurajați să ia o decizie de cumpărare, de folosire, de urmare sau de conformare a unui produs, serviciu sau valori ale altei persoane. Simplu, daca nu facilitează "vânzarea" unui produs atunci nu este marketing. "
Philip Kotler, în cărțile sale inițiale, definește: "Marketing este o activitate menită să satisfacă nevoile și dorințele prin procese de schimbare". Se poate adăuga la definițiile lui Kotler și Norris un răspuns al "Chartered Institute of Marketing" (CIM). Definiția asociației afirmă că marketingul este "procesul managerial de anticipare, identificare și satisfacere a cerințelor clienților într-un mod profitabil". De aceea, marketingul operativ include procesele de analiză de marketing, dezvoltarea unui nou produs, administrarea ciclului de viață al unui produs, stablirea prețului, administrarea canalului precum și promoțiile.
Înainte de apariția analizei de piață, majoritatea companiilor se concentrau pe produse, angajând echipe de vânzători pentru a împinge produsele pe și în piață, fără a lua în considerare nevoile reale ale pieței. O organizație orientată spre nevoile pieței și ale clienților mai întâi determină dorințele potențialilor săi clienți și mai apoi construiește produsul sau serviciul. Teoria și practica marketingului sunt justificate prin convingerea conform căreia clienții folosesc un produs/serviciu pentru că au o nevoie, sau pentru că produsul/serviciu aduce un presupus beneficiu.
Două aspecte importante ale marketingului sunt recrutarea de noi clienți (achiziție) și menținerea/impulsionarea relațiilor cu clienții existenți (administrarea bazei de clienți).
După ce un vânzător a trecut de faza de marketing de achiziție prin faptul că l-a convins pe un potențial client să cumpere, marketingul administrării bazei de clienți devine prevalent. Procesul de administrare a bazei de clienți începe să schimbe vânzătorul spre construirea unei relații, încurajând legăturile, și dezvoltarea beneficiilor care l-au determinat pe client să cumpere, și îmbunătățind produsul/serviciul pentru o continuă protejare a afacerii de intervenția competitorilor.
Metodele de marketing sunt clasificate de mulți ca fiind științe sociale, în mod particular psihologie, sociologie, și economie. Antropologia are de asemenea o mică, dar în creștere, influență. Prin publicitate, se înrudește cu multe arte creative.
Pentru ca un plan de marketing să aibă succes, combinația de cei patru "P" trebuie să reflecte dorințele și nevoile consumatorilor din piața țintă. Încercarea de a convinge un segment de piață să cumpere ceva ce nu își dorește este foarte costisitor și nu are prea mult succes. Comercianții depind de cercetarea de piață, atât formal cât și informal, pentru a determina ceea ce consumatorii au nevoie și pentru ce ei sunt dispuși să plătească. Comercianții speră ca acest proces să le ofere un avantaj competitiv solid. Oferta este de asemenea un lucru foarte important care vine să completeze teoria 4P. O alternativă eficientă și mai puțin costisitoare o constituie cybermarketingul.
În cadrul unei organizații, marketingul este funcția de creare, comunicare și livrare către clienți a valorii produsului de bază al companiei sprijinind, astfel, vânzarea.
Marketingul are o zonǎ de acțiune referitoare la produs și o zonǎ de acțiune referitoare la imagine. Marketingul de produs controleazǎ produsul de la concepere, lansare până la faza de sfârșit de viață și, eventual, înlocuite cu un alt produs, controlând produsul atât calitativ (modificări aduse de-a lungul duratei de viață în funcție de informațiile de pe piață), cât și cantitativ – market share.
Marketingul de imagine reprezintă acele activități care creează notorietatea produsului prin brand sau marcă, folosind acțiuni de publicitate și PR.
Philip Kotler e de părere ca "marketingul este acea funcțiune a firmei care identifică nevoi și dorințe încă nesatisfăcute, le definește ca atare și le măsoară intensitatea și potențialul de profitabilitate, stabilește care sunt piețele-țintă pe care le poate servi cel mai bine organizația, decide asupra produselor, serviciilor și programelor adecvate pentru servirea piețelor astfel selectate și le cere tuturor celor din organizație să se gândească la client și să-l servească." Tot acesta afirmă că “Marketingul este acea activitate umana directionata spre satisfacerea nevoilor si dorintelor umane printr-un process de schimb”.
Popular, "marketing" reprezintă promovarea produselor, mai ales publicitatea și brandingul. Totuși, în limbaj profesional termenul are un spectru mai mare de înțelesuri care au ca element comun punerea în centrul atenției a clienților. Produsele sunt dezvoltate pentru a satisface dorințele unor grupuri de clienți, și, în anumite cazuri, chiar a unor clienți anume. McCarthy a împărțit marketingul în patru segmente de activitate. Topologia lui a devenit universal recunoscută, iar setul lui de 4P a devenit un termen al limbajului.
Cei patru P sunt:
Aceste patru elemente sunt de obicei numite marketing mix. Un comerciant poate folosi aceste valori pentru a întocmi un plan de marketing. Modelul celor 4P este folositor mai ales când se folosește pentru produse de o valoare redusă. Produsele industriale, serviciile și produsele cu o valoare mare au nevoie de mici adaptări ale acestui model. Marketingul serviciilor trebuie să aibă în vedere natura unicității serviciilor. Marketingul industrial sau B2B trebuie să țină seama de valoarea pe termen lung a acordurilor contractuale care sunt specifice tranzacțiilor din lanțul de aprovizionare. Marketingul relațiilor încearcă să facă acest lucru privind marketingul prin prisma valorii pe termen lung a relațiilor decât prin prisma tranzacțiilor individuale.
Ca opozant al acestei teorii, Morgan, în "Riding the Waves of Change" (Jossey-Bass, 1988), adaugă "Poate că cea mai importantă critică pe care o putem aduce abordării 4P, și de care ar trebui să fii conștient, este că în mod inconștient îmbrățișează punctul de vedere interior–exterior (privind de la produsele companiei), pe când esența marketingului ar trebui să fie punctul de vedere exterior–interior". Chiar și așa, prin construirea acestui set ușor memorabil, teoria 4P este un ghid rapid care acoperă majoritatea categoriilor majore ale activității de marketing, precum și cadrul în care aceste pot fi utilizate. .
O companie în economia de piață supraviețuiește prin producerea de bunuri pe care persoanele sunt dispuse și capabile să le să cumpere. Prin urmare, stabilirea cerințelor consumatorilor este vitală pentru viabilitatea viitoare a firmei și chiar existența ca o preocupare continuă. Multe companii au astăzi o focalizare pe client (sau orientare de piață). Acest lucru implică faptul că compania se axează pe activitățile și produsele solicitate de consumatori. În general, există trei moduri de a face acest lucru: abordarea dependentă de client, abordarea prin identificarea schimbării pieței, și abordarea prin inovarea produselor.
În abordarea bazată pe consum, nevoile consumatorilor sunt factorii determinanți ai tuturor deciziilor strategice de marketing. Nicio strategie nu este aplicată până când nu trece testul de cercetare a consumatorilor. Fiecare aspect al unei oferte a pieței, inclusiv natura produsului în sine, este condus de nevoile potențialilor consumatori. Punctul de plecare este întotdeauna consumatorul. Motivul pentru această abordare este că nu există niciun motiv să se cheltuiască pe cercetare și dezvoltare dezvoltând produse pe care oamenii nu le vor cumpăra. Istoria atestă multe produse care au fost eșecuri comerciale, în ciuda faptului că au fost descoperiri tehnologice.
O abordare formală a acestui marketing orientat spre client este cunoscută ca "SIVA" ("Soluții", "Informații", "Valoare", "Access"). Acest sistem este, în principiu, cei "4P" redenumit și reformulat pentru a oferi un accent pe client. Modelul SIVA oferă o alternativă de cerere/client-centrică la bine-cunoscutul model 4P de furnizare ("produs", "preț", "plasare", "promovare") al managementului de marketing.
Dacă vreunul dintre cei 4P ar fi problematic sau nu ar fi făcut parte din factorul de marketing de afaceri, afacerea ar putea fi în pericol și astfel alte companii pot apărea pe lângă companie, astfel încât cererea consumatorilor pentru produsele sale ar scădea. Cu toate acestea, în ultimii ani, "marketingul de servicii" și-a extins aria de aplicare care urmează să fie luate în considerare, contribuind la un total de 7P în marketing. Ceilalți 3P în marketingul de servicii sunt: "proces", "protecția mediului" și "populația".
Unii consideră că există și un al cincilea "P": "poziționarea".
Unele calificări sau limitări pentru focalizare client există. Ele nu invalidează sau intră în contradicție cu principiul orientării către client; mai degrabă pur și simplu se adaugă dimensiunilor suplimentare ale conștientizare și prudență.
Activitatea lui Christensen si colegii privind tehnologia perturbatoare a produs un cadru teoretic care explică eșecul firmelor nu pentru că ele erau incapabile tehnologic (de multe ori fiind valabil contrariul), ci pentru că rețelele de valoare în care funcționează profitabil au inclus clienți care s-ar fi putut să nu aprecieze inovația perturbatoare la momentul respectiv și capabilitatea sa și, prin urmare, să descurajeze activ firmele în dezvoltarea lor. Învățămintele trase din această lucrare sunt:
Alte limitări ale orientării către client sunt:

Sylvester Stallone (n. 6 iulie 1946, New York) este un actor, regizor și scenarist american. A devenit legendar prin roluri principale în filme de acțiune ca "Rocky" și "Rambo". În anii '80 a fost unul din cei mai bine plătiți actori de la Hollywood. În 2015 a primit Globul de Aur pentru cel mai bun actor în rol secundar în filmul Creed. Este adesea numit în presă "Sly". 
Sylvester Gardenzio Stallone s-a născut în cartierul "Hell's Kitchen" ("Bucătăria iadului") din New York. Tatăl său, Frank, este un imigrant din Gioia del Colle (oraș din regiunea Puglia, Italia), frizer de profesie, iar mama, Jacqueline, este de origine franceză. Sylvester are un frate mai tânăr, Frank jr. (cântăreț și actor) și o soră (după tată), Toni Ann. Părinții săi au avut o căsnicie dificilă, separându-se de mai multe ori și în final divorțând pe când Sylvester avea 11 ani. Aceste evenimente au avut un mare impact în comportamentul lui Sylvester, acesta fiind suspendat și exmatriculat din mai multe școli pentru absențe și bătăi cu alți elevi. În final a fost trimis la Colegiul American din Geneva, Elveția, un liceu special pentru elevi "cu probleme", unde a fost votat ca și "candidat la scaunul electric".
Întors în Statele Unite, Stallone a urmat cursurile de dramă la Universitatea din Miami și a început să scrie primele scenarii. S-a lăsat de facultate ca să devină actor în New York City, dar rolurile s-au lăsat așteptate. A obținut câteva roluri în piese de "teatru de avangardă" (nude) și a apărut chiar și într-un film semi-pornografic intitulat "Petrecere la Kitty și armăsarul" (Party at Kitty & Stud's).
Deși obține roluri minore în filme ca "Bananas" și "Prizonierul de pe Strada 9", alături de Woody Allen și respectiv Jack Lemmon, în 1971 este respins pentru "Nașul" (The Godfather). În 1973, Stallone avusese deja audiții la aproape toate agențiile de actori din New York și sute de teste pentru diferite roluri, fără succese notabile. Între roluri, lucrează tot felul de slujbe slab plătite: ajutor de bucătar, vânzător de pește, curățitor de cuști la zoo și ușier la un cinematograf. Aici o cunoaște pe Sasha, o casieriță, cu care se căsătorește în 1974. În această perioadă a scris din ce în ce mai mult, așteptând un rol care să-l facă celebru. Prima ocazie a avut-o tot în 1974, când a obținut unul din rolurile principale din filmul "Lorzii din Flatbush" (The Lords of Flatbush). Tot cu acest film a obținut și prima creditare ca scenarist pentru "dialoguri adiționale".
Cu banii câștigați prin acest film, Sylvester și Sasha s-au mutat la Hollywood. A urmat din nou o serie de audiții la agenții și studiouri, în urma cărora a obținut câteva roluri episodice în filme și seriale tv. În acest timp a continuat să scrie, suportat financiar de Sasha.
Cel mai popular personaj creat de Sylvester Stallone, Rocky Balboa, a luat viață într-o noapte de la sfârșitul lunii martie 1975, după vizionarea meciului de box dintre legendarul campion Muhammad Ali și un necunoscut, Chuck Wepner, care a reușit să reziste loviturilor lui Ali, pierzând prin decizia arbitrilor, dar reușind să-l trimită la podea pe campion și să câștige admirația publicului. Inspirat, Stallone s-a încuiat într-o cameră timp de trei zile, în care a scris scenariul filmului. Mai mulți producători s-au arătat interesați de scenariu, dar Stallone a insistat că nu-l vinde decât cu condiția să joace el însuși în rolul titular. Ofertele au crescut substanțial, de la câteva zeci de mii de dolari, la peste o sută, producătorii dorind o vedetă consacrată ca Robert Redford, Burt Reynolds sau Ryan O'Neal în rolul principal. Deși nu mai avea în cont decât aproximativ $100, Stallone s-a ținut ferm pe poziție. Ofertele au urcat la $200 000 și peste. În cele din urmă, au căzut de acord că Stallone va interpreta rolul, cu condiția ca bugetul filmului să nu depășească un milion de dolari.
În cele din urmă, filmul a fost finalizat pentru aproximativ $1.1 milioane, și a devenit unul din cele mai mari succese de casă din toate timpurile, încasând aproape $120 de milioane în Statele Unite și Canada, și aproape $100 de milioane în restul lumii. De asemenea, filmul a fost nominalizat la 10 premii Oscar, din care a câștigat trei, între care și cel mai important, pentru cel mai bun film al anului. Sylvester a fost nominalizat ca cel mai bun actor și cel mai bun scenarist. În istoria filmului, doar patru vedete se pot mândri cu distincția de a fi nominalizați la Oscar în același an ca actor și scenarist: Charlie Chaplin, Orson Welles, Woody Allen și Sylvester Stallone.
Instantaneu Stallone s-a trezit între cele mai mari nume din Hollywood. El a reluat rolul Rocky de cinci ori în următoarele trei decenii ("Rocky II" (1978), "Rocky III" (1982), "Rocky IV" (1985), "Rocky V" (1990) și "Rocky Balboa" (2006), semnând scenariul și regia la toate, cu excepția părții a cincea, regizată de John Avildsen, care a regizat și prima parte), mai ales atunci când alte filme ale sale nu au avut succesul așteptat.
Seria Rocky a transformat treptele Muzeului de Artă din Philadelphia într-o atracție turistică în întreaga lume.
Pe lista celor mai populari eroi de film, realizată de Institutul American de Film (AFI) în 2003, Stallone se află pe locul șapte ca Rocky Balboa, în urma lui Gregory Peck (Atticus Finch), Harrison Ford (Indiana Jones), Sean Connery (James Bond), Humphrey Bogart (Rick Blaine), Gary Cooper (Will Kane) și Jodie Foster (Clarice Starling).
Al doilea personaj care l-a menținut pe Stallone în topul celor mai bine plătiți actori din lume până la sfârșitul anilor 90 a fost John Rambo, veteran al războiului din Vietnam.
În 1982, după eșecul comercial al filmelor "F.I.S.T.", "Șoimii nopții", "Aleea paradisului" și "Drumul spre victorie", se părea că publicul nu îl acceptă pe Stallone decât în rolul care l-a consacrat - Rocky Balboa. Dorind să ofere ceva nou spectatorilor, Stallone a acceptat să joace într-un film care a fost pasat de la un studio la altul timp de aproape de zece ani, având atașat succesiv aproape toți actorii de filme de acțiune din acei ani. În ciuda faptului că a acceptat rolul, Stallone nu a fost deloc optimist referitor la succesul filmului, fiind convins că personajul era prea sumbru pentru gustul majorității. Totuși prima parte a seriei, "First Blood" (1982) - "Singur contra tuturor", s-a dovedit a fi un succes neașteptat, costând doar $14 milioane și încasând aproape $50 milioane în America de Nord și alte aproape $80 milioane în restul lumii.
Rambo nu a intrat în cultura populară decât în 1985, după apariția părții a doua, "Rambo: First Blood Part II" - "Misiune în apocalips", care s-a bucurat de un succes imens, încasând $150 milioane în America de Nord și alte $150 milioane în restul lumii, la un buget de aproximativ $44 milioane. În 1985, ca urmare a lansării pe marile ecrane a filmelor "Rocky IV" și "Rambo: First Blood Part II", Stallone a devenit cea mai mare vedetă de cinema din lume.
"Rambo III" (1988) - "Prețul prieteniei" nu s-a bucurat de același succes în America, deși a fost foarte popular în Asia.
Al patrulea film din serie, intitulat simplu „"Rambo" - (Până în iad și înapoi"), a apărut pe marile ecrane în luna ianuarie 2008.

Tulpina este un organ vegetativ al plantelor superioare, care are rolul de a susține ramurile, frunzele, florile și fructele, și de a conduce seva brută de la rădăcină spre frunze și seva elaborată de la frunze către celelalte organe.
Tulpina este organul vegetativ al plantei de obicei suprateran și a cărui formă depinde de mediul de viață și rolul îndeplinit în viața plantei. 
Tulpinile unor plante pot avea și alte funcții,(în afară de cele specifice):
Tulpina prezintă forme variate, caracteristice pentru specii diferite și datorită influenței condițiilor de mediu
Într-o secțiune transversală prin tulpină se disting următoarele zone, începând de la exterior spre interior:
Țesutul lemnos reprezintă partea tare din corpul plantelor, fiind alcătuit în cea mai mare parte din țesut mort; este țesutul prin care circulă seva brută.
Țesutul liberian este alcătuit în cea mai mare parte din elemente vii și prin intermediul său circulă seva elaborată, bogată în glucide, formată din țesuturile asimilatoare.
Majoritatea ferigilor au rizomi fără tulpină verticală. Excepție fac ferigile arborescente, cu tulpini verticale de până la 15 m. Anatomia tulpinii ferigilor este mai complicată decât cea a plantelor dicotiledonate, deoarece tulpinile ferigilor au una sau mai multe întreruperi pentru frunze (vizibile într-o secțiune verticală) și fiecare fascicul libero-lemnos este înconjurat de sclerenchim.
Tulpinile dicotiledonatelor cu creștere primară au măduva în centru cu fasciculele vasculare libero-lemnoase, dispuse circular într-o secțiune transversală. Partea externă a tulpinii este acoperită de epidermă, învelită la rândul ei de o cuticulă rezistentă la apă. Epiderma poate conține stomate, pentru schimburile de gaze. Între epidermă și țesuturile vasculare este dispusă scoarța. Tulpinile plantelor dicotiledonate cresc în grosime datorită prezenței a două țesuturi meristematice secundare: cambiu și felogen, din activitatea cărora rezultă țesuturi lemnoase și liberiene secundare.
Între structura tulpinii la monocotiledonate și cea a dicotiledonatelor există unele deosebiri legate de alcătuirea și modul în care sunt dispuse fasciculele vasculare. La monocotiledonatele la care tulpina nu e fistuloasă, fasciculele libero-lemnoase sunt dispuse neregulat în masa de parenchim fundamental, pe când la cele la care tulpina este fistuloasă, fasciculele sunt dispuse pe două cercuri concentrice ("Triticum aestivum"). Tulpina majorității monocotiledonatelor rămâne cu structură primară toată viața, deoarece nu produc țesuturi secundare. Lignificarea și îngroșarea tulpinii la unele specii (de exemplu, la palmieri) nu se produc prin formare de noi țesuturi, ci prin creșterea celulelor parenchimului fundamental și îngroșarea membranelor celulare din țesuturile deja existente..

Carmen Kass (n. 14 septembrie 1978, Paide, Estonia) este un fotomodel din Estonia.
Kass a crescut în Paide. La vârsta de 14 ani ea fusese deja descoperită într-un supermarket din Tallinn de către un impresar italian. Kass a dorit să concureze petru titulul de Miss Estonia, dar oferta de a zbura la Milano pentru a-și începe cariera de model a părut mai strălucitor și mai practică.
Kass s-a mutat apoi la Paris la vârsta de 18 ani. A avut parte de prezențe pe coperțile unor reviste de talie mondială, precum "L'Officiel" și "Vogue" (Franța) în 1997, "Elle" (Australia), "Image" (UK), "Madame Figaro", "Numéro France", "Vogue" (Franța), și "Vogue" (US) în 1999.
În 1999, Kass a făcut prezentări pentru designeri de top precum Alberta Ferretti, Anna Sui, BCBG, Bill Blass, Calvin Klein, Chanel, Christian Dior, DKNY, Dolce & Gabbana, Gianfranco Ferré, Gianni Versace, Gucci, Jill Stuart, MaxMara, Michael Kors, Moschino, Nicole Miller, Prada, Oscar de la Renta, Ralph Lauren, Tommy Hilfiger, Louis Vuitton, și Valentino. 
Kass a pozat pentru reclame pentru Calvin Klein, Chanel, Donna Karan, General Motors Corporation, Guy Laroche, Krizia, și Versace. Ea este de asemenea recunoscută pentru apariția într-o campanie publicitară a retailer-ului de haine The Gap. Kass este purtătoare de cuvânt pentru Sephora, unul dintre retailerii de cosmetice de frunte din lume, și al parfumului de la Christian Dior, "J'adore".
Kass a fost numită de către "Vogue" drept "Model of the Year" la premiile din anul 2000 VH1/Vogue Fashion Awards.
În 2004, Kass a jucat într-un film estonian de crimă și mister numit "Täna öösel me ei maga" ("Nu vom dormi la noapte"). Ediția internațională a fost redenumită "Set Point".
De asemenea, în februarie 2004, ea s-a alăturat partidului aflat la guvernare în Estonia. Kass a candidat pentru un post în Parlamentul European după ce Estonia s-a alăturat Uniunii Europene în mai 2004. A câștigat aproximativ 2000 de voturi, dar nu a fost destul pentru a fi aleasă pentru postul respectiv. În același an, ea a fost aleasă Președintă a Ligii Naționale de Șah a Estoniei cu care a susținut o campanie pentru câștigarea drepturilor de organizare a Olimpiada de Șah din 2008 în Tallinn. În final, orașul Dresden din Germania a fost ales ca gazdă a acestei Olimpiade. . 


Rădăcina este un organ vegetativ al plantelor superioare.
Majoritatea rădăcinilor se caracterizează prin faptul că se dezvoltă în sol, are geotropism pozitiv (este orientată către centrul pământului), nu are pigmenți asimilatori, nu prezintă muguri sau frunze pe suprafața sa, nu are noduri și nici internoduri.De asemenea,sunt și rădăcini aeriene care se diferențiază prin faptul că se dezvoltă în direcție independentă față de centrul pământului, (se cațără pe suporturi), absoarbe apa din aer, și îi lipsește stratul protector la capătul rădăcinii numit piloriză. În rest ele au aceleași caracteristici ca și celelalte rădăcini.
Rădăcina este adaptată pentru îndeplinirea a două funcții principale: una de natură mecanică, de fixare a plantei în sol și alta vitală, de a absorbi apa și substanțele minerale dizolvate în aceasta. Rădăcina contribuie la metabolismul plantei. În afara funcțiilor specifice, rădăcinile metamorfozate ale unor plante pot servi la depozitarea substanțelor de rezervă, iar altele stabilesc legături fiziologice cu ciupercile și cu bacteriile din sol.
Pe suprafața unei rădăcini tinere se pot distinge mai multe zone:
În funcție de geneza și dispoziția radicelelor, se disting la rădăcină două tipuri fundamentale de ramificație: "dicotomică" și "monopodială" care se deosebesc fundamental între ele prin faptul că ramificația monopodială prezintă o succesiune de rădăcini de aceeași valoare morfologică, pe când în cazul ramificației dicotomice, fiecare radicelă reprezintă numai o parte din rădăcina principală.
Ramificația dicotomică este caracteristică rădăcinilor de plante din familia "Lycopodiaceae", "Selaginellaceae" și "Isoetaceae". Vârful vegetativ al rădăcinii acestora se bifurcă în două ramuri identice, (fiecare cu piloriza sa), care se bifurcă la rândul lor în alte două ramuri, etc.
Ramificația monopodială se întâlnește la majoritatea plantelor și se caracterizează prin faptul că axa rădăcinii principale continuă să se alungească, iar pe această axă apar, (perpendicular sau oblic), ramificații de ordinul I, apoi pe aceste de ordinul II, etc, ramificații numite "radicele" sau "rădăcini laterale". Radicelele se formează de regulă în dreptul fasciculelor lemnoase, fiind dispuse în "ortostihuri" (șiruri longitudinale).
În funcție de raportul care există între rădăcina principală și radicele, se disting mai multe forme de rădăcini:
Rădăcinile normale își au originea în radicula embrionului, dar există și "rădăcini adventive", care se formează pe tulpini, ramuri sau frunze. Ele se pot dezvolta pe tulpini aeriene (iederă), pe tulpini subterane (rizomi, bulbi), la nivelul nodului de înfrățire (graminee), pe ramuri ("Ficus") sau pe frunze ("Bryonia").
Însă rădăcinile pot fi împărțite și în următoarele feluri:
- Aeriene 
Rădăcinile sunt structuri vegetale subterane sau aeriene compuse în principal din scoarță (la exterior) și din țesut parenchimatic (la interior). Rădăcinile groase seamănă cu structura ramurilor plantelor lemnoase, întrucât de la nivelul principal al rădăcinii se formează structura de bază a tulpinii și, prin extensie, a crengilor.
Rădăcinile mici, ale plantelor ierboase, de exemplu, sunt acoperite numai de un rizoderm (numit și epidermă radiculară). Vârful rădăcinii se termină cu apexul. Interiorul rădăcinii este ocupat în majoritate de cilindrul central format din parenchim și vasele liberiene și lemnoase. La exterior se remarcă scoarța, perii absorbanți. Perii absorbanți preiau apa și sărurile minerale din sol pe care le transferă către celulele din interior. Aceste substanțe nutritive ajung în vasele lemnoase de unde sunt purtate către restul structurilor plantei, până la frunze. Aici au loc procese biochimice complexe în urma cărora rezultă compuși nutritivi care sunt transportați prin vasele liberiene către celelalte structuri morfologice ale plantei, a căror creștere și dezvoltare depinde de aceștia. Toate rădăcinile au o creștere primară sau o creștere în lungime. Rădăcinile multor plante vasculare, mai ales dicotiledonate sau gimnosperme, adesea prezintă creștere secundară, care este, în fapt, o creștere în diametru. Creșterea secundară apare pe fondul maturizării plantei, fiind vizibilă la plantele lemnoase (arbori, arbuști).

Eintracht Frankfurt este un club de fotbal din Frankfurt pe Main, Germania, care evoluează în Bundesliga.
Cuvântul german "Eintracht" se traduce înțelegere, armonie. Culorile echipei sunt roșu, alb și negru. Clubul a fost fondat în 1899, iar în 1963 a făcut parte dintre cele 16 echipe care au fost alese să facă parte din Bundesliga, noul campionat de fotbal al Germaniei. În 1960 a jucat finala Cupei Campionilor Europeni, iar în 1980 a câștigat Cupa UEFA. Își dispută meciurile de pe teren propriu pe stadionul Commerzbank-Arena, arenă înființată în 1925 și cunoscută și sub denumirea Waldstadion (Stadionul din pădure).
 (împrumutat de la Benfica)

Hồ Chí Minh, cunoscut îndeobște ca Ho Chi Minh (n. 19 mai 1890 – d. 2 septembrie 1969) a fost un om de stat și revoluționar vietnamez, care a devenit ulterior prim-ministru (1946 - 1955) și președinte (1955 - 1969) al Vietnamului de Nord.
"Hồ Chí Minh" a fost născut Nguyễn Sinh Cung, fiind de asemenea cunoscut, printre altele, sub următoarele nume Nguyễn Tất Thành, Nguyễn Ái Quốc (ceea ce înseamnă „Nguyễn patriotul“), Lý Thụy, Hồ Quang, dar este popular cunoscut ca Bác Hồ (Unchiul Hồ) în Vietnam. Hồ Chí Minh înseamnă „cel care iluminează“. Este cunoscut mai ales pentru fondarea mișcării de independență Viet Minh, în 1941 și pentru stabilirea controlului comunist asupra părții de nord a Vietnamului de Nord în anii 1960.
A fost revoluționar, prim-ministru și presedinte vietnamez. Anti-colonialist, emigrează mai întâi în SUA, iar apoi la Paris (1917), unde aderă la Partidul Socialist. Este expulzat din Franța și pleacă la Moscova, unde colaborează cu Partidul Comunist. În 1930 fondează Partidul Comunist Indochinez, iar în 1941 înființează Viet-Minh, Frontul de Independență a Vietnamului. În 1946 devine președintele Republicii Populare Vietnam. Îi susține pe luptătorii Viet-Cong în războiul dintre SUA și Vietnamul de Sud.

Cod ATC A15 este o parte a Sistemului de clasificare Anatomo Terapeutico Chimică.

Cod ATC D09 este o parte a Sistemului de clasificare Anatomo Terapeutico Chimică.

Cod ATC V20 este o parte a Sistemului de clasificare Anatomo Terapeutico Chimică.

Afacerea Kornilov este numele sub care este cunoscută o încercare eșuată de lovitură de stat condusă de generalul Lavr Kornilov împotriva guvernului provizoriu și a prim-ministrului Alexandr Kerenski în septembrie 1917, în perioada dintre abdicarea țarului Nicolae al II-lea și izbucnirea Revoluției din Octombrie. Prospătul numitul în funcție comandant suprem al armatei ruse, generalul Kornilov, a decis să intervină în situația haotică din Rusia, după evenimentele din iulie. Kerenski a afirmat mai târziu că acțiunile lui Kornilov au fost un punct de cotitură în desfășurarea revoluției ruse, un factor hotărâtor în revigorarea bruscă a cauzei bolșevice.
Kornilov împărtășea credința membrilor clasei de mijloc a Rusiei conform căreia situația în țară era în continuă deteriorare, iar înfrângerea militară ar fi fost un dezastru pentru țară, pentru mândria și onoarea ei. El a afirmat că „Lenin și spionii lui germani” ar trebui spânzurați, sovietele desființate, disciplina militară reinstaurată, iar guvernul provizoriu „restructurat”.
Kerenski l-a demis pe Kornilov din funcția de comandant suprem al armatei pe 9 septembrie, pretinzând că generalul ar fi intenționat să se proclame dictator militar al țării. Kornilov a răspuns printr-un apel către toți rușii să-și „salvaze țara muribundă” și a ordonat cazacilor și cecenilor aflați sub comanda lui să înainteze către Petrograd, (folosindu-se și de ajutorul unor specialiști și echipamente britanice). Kerenski, nefiind sigur de loialitatea față de guvern a generalilor săi, a apelat la ajutorul bolșevicilor și a formațiilor lor paramilitare, Gărzile Roșii.
Populația capitalei a mobilizat unități ale milițiilor muncitorilor industriali și a voluntarilor din rândul cetățenilor de rând, care s-au organizat pentru respingerea unui asediu al soldaților conduși de Kornilov. Multe dintre aceste miliții fuseseră formate cu ajutorul și sub îndrumarea bolșevicilor. Mai mulți agitatori bolșevici au fost trimiși în tabăra lui Kornilov pentru a submina disciplina lor și pentru a-i determina să fraternizeze cu apărărtorii capitalei. Încercarea lui Kornilov de cucerire a puterii a eșuat fără ca să se tragă un singur foc de armă, deoarece cazacii de sub comanda sa au trecut de partea guvernului provizoriu. Generalul și cu restul de aproximativ 7.000 de soldați care-i rămăseseră credincioși au fost arestați. Deși Kerenski a supraviețuit tentativei de lovitură de stat, acest eveniment a slăbit peste măsură guvernul provizoriu, întărindu-i în schimb pe bolșevici, care aveau în cele din urmă să cucerească puterea în timpul „Marii Revoluții Socialiste din Octombrie”.



B1 TV este un post de televiziune din România lansat în 2001 ca post generalist și transformat în 2011 într-un canal de știri și publicistică. B1 TV emite 24 de ore din 24, la nivelul întregii țări.
B1 TV este un post de televiziune specializat în știri, emisiuni informative de actualitate.
În prezent, B1 TV este distribuit în toate rețelele de cablu analogic și digital – acoperire teritorială de 92%. Emite prin satelit la nivelul întregii țări.
B1 TV a fost lansat în decembrie 2001 ca post local generalist pentru București. În 2004, News Corporation a achiziționat 12,5% din pachetul de acțiuni al postului. 
Principala emisiune a postului prin care acesta s-a impus pe piața din România, a fost încă de la începutul emisiei talk-show-ul "NAȘUL", moderat de Radu Moraru, care a devenit cel mai urmărit talk show din România în 2007. Radu Moraru s-a transferat la RCS la sfârșitul lui 2010, în prezent având propria televiziune "NAȘUL TV".
În 2010, licența audiovizuală pentru serviciile de programe cu denumirea „B1” a fost preluată de compania SC B1 TV Channel SRL. Acționariatul B1 TV Channel este format din Sorin Oancea (50%), fost director general al televiziunii de știri Antena 3 și SC News Television (România) SRL (50%), ca persoană juridică. Reprezentantul legal al companiei B1 TV Channel este Sorin Oancea, director general al B1 TV.
Relansarea postului B1 TV, ca televiziune de tip infotainment, a avut loc în martie 2011. În mai 2011, CNA a prelungit cu nouă ani licența B1 TV. În septembrie 2011, B1 TV a fost transformat într-o televiziune de știri și publicistică, format în care emite și în prezent.
Prima emisie a postului B1 TV în noua formulă a avut loc pe 17 martie 2011, la ora 20:00, cu un jurnal prezentat de jurnalista Sanda Nicola. 
Din toamna anului 2011, B1 TV și-a propus să emită un format de «news and current affairs», care presupune zilnic un număr semnificativ de ore de programe de știri și dezbateri axate pe actualitate. Noul proiect editorial, presupune creșterea producției proprii la 74% (față de 70,50%), scăderea producțiilor audiovizuale ale altor producători la 26% (față de 29,50%).
Jurnalele de știri de la B1 TV sunt difuzate zilnic, de luni până vineri, aproape din oră în oră. 
Încă de la relansare, postul B1 TV și, implicit, telespectatorii săi, au beneficiat de contribuția semnificativă a unei echipe formate din jurnaliști profesioniști. Noului proiect i s-au alăturat nume precum Ion Cristoiu, Vlad Petreanu, sau Radu Banciu.
Adriana Stoicescu, Mădălina Pușcalău, Andrei Bădin, Florian Bichir, Mihai Jurca, Nelu Barbu, Cătălin Oprișan sau Roxana Iliescu sunt doar câteva dintre vedetele B1 TV care realizează zilnic emisiuni.
Printre cele mai urmărite emisiuni ale postului B1 TV se numără „Ultimul cuvânt”, cu Nelu Barbu și Ion Cristoiu, „Lumea lui Banciu”, cu Radu Banciu, „Aktualitatea B1”, cu Andrei Bădin și Florian Bichir, „Special B1”, cu Vlad Petreanu, „Pasul Fortunei”, cu Urania, sau „Săptămâna mondenă”, cu Roxana Iliescu și Cosmin Tudoran.

Cheia de determinare permite utilizatorului ei să stabilească cu exactitate specia (în cazul nostru al unei plante) urmărind din aproape în aproape caracterele mofologice ale speciei respective. 
Pentru aceasta este necesar ca utilizatorul să aibă în fața sa:
Evident cel mai recomandat este cercetarea plantei în mediul ei natural, unde toate elementele sale morfologice sunt intacte și neafectate de conservare sau deformate de fotografiere.

Gărzile Roșii (în limba rusă: "Красная Гвардия") au fost unități paramilitare muncitorești formate în timpul revoluției ruse din 1917. Ele au fost principala forță de luptă a bolșevicilor. Gărzile Roșii au fost formate în martie 1917, la inițiativa sovietelor din fabrici și a celulelor de partid bolșevice. Alte formații paramilitare create în timpul Revoluției din Februarie de guvernul provizoriu, precum "miliția poporului" (народная милиция), "grupurile de autoapărare" (отряды самообороны), "comitetele securității publice" (комитеты общественной безопасности), "detașamentele muncitorești" (рабочие дружины), au fost treptat absorbite de "Gărzile Roșii". 
Gărzile Roșii au fost baza pentru formarea Armatei Roșii. Datorită existenței în aceeași perioadă de timp a războiului civil, apar uneori confuzii între cele două organizații armate. 
În Petrograd, mai înainte de izbucnirea revoluției bolșevice, erau aproximativ 30.000 de luptători ai Gârzilor Roșii. În momentul izbucnirii Revoluției din Octombrie, efectivele Gărzilor Roșii ajunsese la peste 200.000 de oameni. După victoria revoluției, Gărzile Roșii au îndeplinit anumite funcții specifice armatei regulate, în perioada care s-a scurs de la demobilizarea vechii armate de tip țarist și până în momentul în care a fost înființată Armata Roșie în ianuarie 1918. 
În timpul revoluției, pregătirea Gărzilor Roșii a fost asigurată de Organizația Militară a Partidului Social Democrat al Muncii din Rusia. 
Membrii gărzilor erau voluntari, care aveau însă nevoie de o recomandare din partea sovietelor locale, a organizațiilor de bază bolșevice, sau a altor organizații publice. Antrenementele militare ale voluntarilor erau făcute fără scoaterea din producție a muncitorilor. Voluntarii au format atât unități de infanterie cât și de cavalerie. Modul de organizare, de subordonare și nivelurile de pregătire ale diferitelor unități a diferit foarte mult la începutul existenței lor. 
Deși Gărzile Roșii au înregistrat succese locale împotriva unor inamici mai slab organizați, (ca de exemplu în cazul luptelor din gubernia Orenburg cu atamanul Alexandr Dutov), ele s-au dovedit ineficiente în fața Armatei Albe, care era bine antrenată și încadrată cu ofițeri competenți. De aceea, când a fost decretată înființarea Armatei Roșii, Gărzile Roșii au devenit rezerva nou înființate armate a guvernului bolșevic, baza pentru formarea unor noi detașamente militare.

Ataman (uneori vataman sau otaman), (în rusă: "атаман" sau "ватаман", ucraineană: "отаман") era un rang militar-administrativ al conducătorilor cazacilor sau haidamacilor. "Ataman" era de asemenea numit conducătorul unui "artel" de pescari, sau conducătorul unei bande de hoți. 
Atamanii erau conducători militari:
sau conducători teritoriali:
De obicei, atamanii erau aleși. Totuși, în timpul campaniilor militare, atamanii puteau fi numiți de hatmani. În acest caz, ei purtau numele de "nakaznoi ataman" (наказной атаман). 
În Hatmanatul cazacilor, comandanții unor unități militare necăzăcești, (de exemplu din artilerie), erau de asemenea numiți "atamani".
Ataman era titlul suprem al liderilor armatelor cazacilor antibolșevici în timpul războiului civil. 
Comandantul armatei Republicii Populare Ucrainene, Simon Petliura, era numit "holovni otaman" (головний отаман).

Gărzile Roșii reprezintă numele dat milițiilor socialiste sau comuniste formate cu scopul inițierii, sprijinirii sau apărării revoluțiilor comuniste în diferite state. Aceste unități paramilitare erau formate din muncitori înarmați, din dezertori sau militari lăsați la vatră. 
De-a lungul istoriei au existat mai multe astfel de organizații:
Gărzile Roșii din China sunt de altă factură, fiind compuse în principal din studenți. Au fost înființate într-un stat comunist bine stabilizat, fiind gândite să sprijine interesele unei anumite facțiuni a Partidului Comunist Chinez împotriva facțiunilor concurente, în timpul perioadei ce avea să primească numele de Revoluția Culturală. 

Friedrich Hölderlin (n. 20 martie 1770 - d. 6 iunie 1843) a fost un poet german, unul din principalii reprezentanți ai romantismului în literatura europeană.
Opera sa are ca teme: elogierea patriei ca entitate spirituală, nostalgia "vârstei de aur", tristețea însingurării individului, integrarea eului în armonia cosmică.
De asemenea, a combinat teme de inspirație creștină și greco-romană. În lucrarea sa principala, romanul în versuri "Hypérion" (1797-99), idealizează Grecia antică.
Hölderlin a tradus din Sofocle și Pindar.

Jacob Ludwig Carl Grimm (n. 4 ianuarie 1785, Hanau – d. 20 septembrie 1863, Berlin) a fost un cunoscut lingvist, folclorist și scriitor german. Este cunoscut mai ales pentru cele două volume de povești pe motive populare germane, pe care le-a scris împreună cu fratele său Wilhelm Grimm. Jacob Grimm este fondatorul școlii mitologice în folcloristică și autorul unui important studiu intitulat "Mitologia germană" (2 vol., 1835). A mai scris "Gramatica limbii germane" (1819) și "Dicționarul limbii germane" (împreună cu Wilhelm Grimm, neterminat) ș.a.

Pierre Corneille (n. 6 iunie 1606, d. 1 octombrie 1684) a fost un scriitor francez, unul dintre cei trei mari dramaturgi francezi ai secolului al XVII-lea, alături de Molière și Racine. Supranumit „fondatorul tragediei fanceze”, Corneille a produs piese timp de aproape 40 de ani.
Corneille s-a născut la 6 iunie 1606 in Rouen, Franța și a început să studieze dreptul la 18 ani. În 1629 va scrie prima sa comedie, Mélite. Piesa a avut mare succes la Paris, drept urmare Corneille a început să scrie piese în mod regulat. 
În 1634 atenția s-a concentrat asupra lui Corneille, când acesta a fost ales sa scrie versuri cu prilejul vizitei Cardinalului Richelieu la Rouen. Cardinalul l-a observat pe Corneille și l-a ales să se numere printre „Cei cinci poeti”, alături de Guillaume Colletet, Boisrobert, Jean Rotrou, și Claude de Lestoile.


Acest articolul este o sinteză a lucrării Flora României, Determinator ilustrat al plantelor vasculare de Al. Beldie, publicat în Editura Academiei R.S.R. în anul 1977 vol. I și 1979 vol. II. În această lucrare se prezintă totalitatea genurilor de plante vasculare din flora României.
Pentru comparație:


Încrengătura Pinophyta cuprinde plante care au drept caracteristică esențială sămânța, care este liberă, nefiind închisă într-un fruct. Plantele din această încrengătură sunt cunoscute și sub numele de "gimnosperme", iar încrengătura însăși, sub denumirea de Încrengătura Gymnospermatophyta care provine de la gr. "gymnos" = gol, dezbrăcat și "sperma" = sămânță. Din această grupă fac parte coniferele sau rășinoasele.

Numele de Francisc I se poate referi la:

O miliție este format dintr-un grup de cetățeni organizați astfel încât să asigure un serviciu paramilitar. Cuvântul poate avea mai multe înțelesuri, funcție de aria geografică sau de momentul istoric: 
Miliția este deosebită de armata regulată națională. Este folosită pentru suplimentarea efectivelor armatei naționale, sau, din potrivă, i se poate opune, de exemplu pentru a lupta împotriva unei tentative de lovitură de stat. 
Uneori, "inamicul" împotriva căruia se mobilizează o miliție este un oponent politic intern, un partid aflat sau nu la putere, sau o mișcare sindicală. De cele mai multe ori, existența milițiilor este un fapt foarte controversat. În multe țări există reguli foarte stricte cu privire la recrutarea, antrenarea sau mobilizarea milițiilor. 

Levant sau în limba arabă الشام, "Ash-Shām" este o regiune geografică nedefinită precis care se referă la o mare parte a Orientului Mijlociu la sud de Munții Taurus, mărginită de Marea Mediterană la vest și de Deșertul Arabiei și Mesopotamia superioară la est. Levantul nu include Munții Caucaz, Peninsula Arabică, sau Anatolia — deși uneori Cilicia este și ea inclusă. Peninsula Sinai poate fi inclusă, dar poate de asemenea fi considerată ca o regiune de graniță între Levant și Egiptul de nord. În mai multe rânduri, popoarele levantine și cultura levantină au dominat regiunea dintre Sinai și râul Nil, însă această regiune este de obicei delimitată de Levantul geografic.
Cuvântul Levant provine din italiană, unde "levante" înseamnă "care se ridică" precum și "(soare-)răsare", cu alte cuvinte zonele din orient, răsărit sau est.

Încrengătura " Magnoliophya " sau " Angiospermae, " cunoscute popular ca " plante cu flori," cuprinde peste 235.000 de specii de plante, dintre care aproximativ 3.700 de specii sunt reprezentate și in flora României.
Astăzi angiospermele reprezintă grupul dominant de plante de pe suprafața pământului (loc ocupat încă de acum 100 de milioane de ani). Aceasta s-a datorat unor caractere de superioritate ale acestora, care a dus la o mai bună adaptare la mediul terestru.
Sunt cele mai evoluate plante, cu corpul un corm tipic, perfect adaptat la viața terestră. Ulterior, unele specii s-au readaptat la mediul acvatic. Sunt răspândite pe tot globul terestru, cu excepția zonelor polare.
Angiospermele au apărut la mijlocul Mezozoicului, prin evoluția unor gimnosperme primitive, față de care au unele caractere de superioritate:
Cele mai numeroase angiosperme actuale au flori bisexuate (72%). Cu flori unisexuate sunt 11%, dintre care 4% sunt dioice, iar 7% sunt monoice. Cca. 17% sunt plante trioice și poligame.
Polenizarea entomofilă a dus la modificări ale florii: diversificarea periantului, a staminelor și a carpelelor etc.
Pentru stabilirea filogeniei lor se ia în considerare, în primul rând, în afara caracterelor morfo-anatomice, originea florii angiospermelor.
Se cunosc două ipoteze:
Ambele ipoteze susțin monofiletismul angiospermelor, adică evoluția lor dintr-un strămoș comun. Există, însă și ipoteze care susțin bifiletismul, chiar polifiletismul angiospermelor.
În prezent, ipoteza cea mai plauzibilă, acceptată de cei mai mulți sistematicieni, este cea a euantiei. S-au facut eforturi pentru elaborarea unui sistem filogenetic de clasificare, care să țină seama de cercetările experimentale, de morfogeneza florilor, fructelor, semințelor, polenului, organelor vegetale, date care corelate cu cele fitopaleontologice, trebuie să stabilească descendența grupelor de dicotiledonate și monocotiledonate.
Dintre caracterele vechi (primare) pot fî enumerate următoarele:
Caractere derivate (tinere) pot fi considerate:
Cuprinde cca. 170000 specii lemnoase și erbacee, cuprinse în cca. 320 familii botanice și sunt răspândite pe toată planeta, constituind componentele de bază ale principalelor ecosisteme.
Grupează angiospermele cel mai puțin evoluate, care au derivat din Bennettitales (grup de gimnosperme fosile), la care a apărut floarea bisexuată. Plantele din această unitate taxonomică au unele caractere de primitivitate:
De la tipul lor de gineceu pclicarpelar și apocarp, li s-a dat și numele de Polycarpigenae.
Din această subclasă fac parte, în succesiune filogenetică, ordinele:
Magnoliales, Piperales, Aristolochiales, Nymphaeales, Ranunculales, Berberidales și Papaverales. Vor fi abordate următoarele:
Cuprinde numai specii lemnoase (arbori și arbuști), în xilem având tracheide areolate. Sunt răspîndite spontan în regiunea temperată și tropicală a Asiei de Est și a Americii, iar în zonele temperate ale Terrei se cultivă ca ornamentale sau forestiere. Au frunze mari, simple sau lobate, cu numeroase pungi secretoare de uleiuri eterice, alcaloizi etc.
Flori sunt mari, terminale sau axilare, solitare, bisexuate, învelite de bractee caduce. Perigonul este, de obicei, petaloid, cu piese egale sau inegale, libere, dispuse ciclic. Staminele sunt în număr nedefinit și dispoziția este spiralată, la fel ca și carpelele, care sunt libere (rar unite) și dispuse spiralat pe receptaculul alungit, cilindric. Staminele și carpelele sunt mari, foliiforme, caracter de inferioritate față de angiospermele evoluate. Polenizarea este entomofilă, iar fructele sunt apocarpice (polifolicule sau polisamaroide), bace sau capsule.
Această familie cuprinde cca 200 specii, răspândite în regiuni tropicale și subtropicale, cultivate la noi ca plante omamentale.
Magnolia liliiflora Desr. (magnolia) - are frunze întregi, iar fructul este o polifoliculă, fiecare foliculă avînd cîte 1-2 semințe prevăzute cu aril mare, roșietic-portocaliu. Florile sunt purpurii la exterior și albe la interior.
Liriodendron tulipifera L. (arborele lalea) - are frunze lobate, în formă de liră, iar fructul este uscat (fără aril), polisamaroid, cu samarele unilateral aripate.
Sunt plante cu evidente caractere de inferioritate: dispoziția predominant spirociclică sau hemiciclică și numărul nedefinit de elemente reproducătoare, apocarpia. Se caracterizează prin prezența în corpul plantei a numeroși alcaloizi, glicozizi etc. Lipsește rădăcina principală, care este înlocuită de timpuriu de rădăcini adventive, iar tulpina este de regulă erbacee.
Cuprinde cca. 45 genuri, cu peste 1900 specii, răspîndite (mai ales în regiunile temperate (la noi cresc 25 genuri, cu peste 100 specii).
Sunt plante erbacee (excepție Clematis vitalba L.= curpenul de pădure, care este liană), cu rizomi sau tuberculi. Frunzele sunt variat divizate, rar întregi, dispuse altern (rar opuse, ca la genul Clematis), stipelate sau nestipelate. Florile sunt bisexuate, solitare sau grupate în raceme (rar cime). Florile pot fi actinomorfe (Ranunculus sp.) sau zigomorfe (Aconitum sp.), cu perigon "sepaloid sau petaloid, fie cu periant diferențiat în caliciu și corolă. Petalele pot avea la bază glande nectarifere. Staminele și carpelele sunt libere și numeroase, dispuse pe un receptacul conic sau alungit. Dispoziția pieselor florale poate fi hemiciclică (cel mai adesea), dar sunt și cazuri de spirociclie sau dispoziție ciclică.
Genul Ranunculus (piciorul cocoșului) cuprinde numeroase specii erbacee, cu flori actinomorfe, hemiciclice, de tipul 5, albe sau galbene. Fructele sunt poliachene rostrate. R. repens L. (piciorul cocoșului tîrîtor) crește mai ales pe terenuri cu exces de umiditate; R. arvensis L. (cornicei) este buruiană segetală, cu fructe spinoase; R. ficaria L. (grîușor) este specie vernală, silvicolă, cu rădăcini îngroșate ca niște mici tuberculi, și cu muguri mici, ovoizi (bulbili), situați la subsuoara frunzelor, prin care planta se poate înmulți vegetativ.
Speciile genului Ranunculus sunt toxice în stare verde (excepție fiind R.. ficaria, ale cărei frunze pot fi utilizate primăvara, ca salată verde). Sunt utilizate în medicina populară pentru tratamente antispastice, în bronșite, tuse convulsivă, iar ca uz extem în reumatism, nevralgii, gută.
Genul Anemone prezintă tepale albe sau galbene, iar stilele carpelelor nu se alungesc la fructificare (ca la genul Pulsatilla). De pe rizom se formează o frunză trisectată, iar la baza florii se află un involucru din trei bractee trisectate. A. nemorosa L. (floarea paștelui) este o specie spontană în păduri de foioase, cu flori albe. A. ranunculoides L. (păștiță) are flori galbene. Plantele conțin o substanță activă (anemonol), cu proprietăți astringente, vezicante și corozive, fiind utilizate în mod empiric contra paraliziei.
Reprezentanții genului Aconitum (omag) au flori zigomorfe, nepintenate, divers colorate (albastre, galbene sau albastre-violacei), dispuse în racem lax. Tepala superioară a perigonului are formă de coif. Cresc prin locuri înierbate, tufișuri, coaste stîncoase, în regiunea montană, din etajul gorunetelor pînă în subalpin Conține un alcaloid foarte toxic, aconitina, care în prima fază se manifestă prin iritarea terminațiilor nervoase senzitive, urmată apoi de o paralizie motorie. În cazul intoxicațiilor apare amețeala, epuizarea musculară, ritmul cardiac devine neregulat, iar tulburările respiratorii se accentuează pînă la asfixie. Ex.: A. moldavicum Hacq. (cu flori albastre), A. anthora L., A. tauricum (cu flori galbene), A variegatum L. etc.
Caltha palustris L. (calcea calului). Specie perenă, cu flori galbene, mari, actinomorfe, frecventă în pajiști înmlăștinate, șanțuri, zăvoaie, din cîmpie pînă în etajul subalpin. Conține principii active cu efect diuretic, laxativ și sedativ.
Genul Consolida (Delphinium), cu florile zigomorfe, pintenate, divers colorate. Consolida regalis (nemțișor de cîmp) este o buruiană frecventă în culturi, pajiști. Floarea conține o singură carpelă. Florile sunt utilizate în medicina populară sub formă de infuzie sau ca extract hidroalcoolic, în gută, astm bronșic, afecțiuni renale etc.
Genul Nigella are frunze penat-divizate, cu segmente liniare. Florile au involucru, sepalele sunt mari, petaloide, iar petalele sunt reduse la nectarine. Carpelele sunt unite cel puțin pe jumătate din lungimea lor. Fructul este o capsulă. Semințele sunt utilizate în industria laptelui, pentru condimentarea brînzeturilor. N. arvensis L. (negrușcă) este buruiană segetală și ruderală în regiunea de cîmpie și colinară.Genul Thalictrum (rutișor) prezintă flori cu 4 tepale caduce, iar fructele sunt achene aripate. Polenizarea este anemofilă. Th. minus L. are o răspîndire largă și prezintă importanță în fitofarmacie, avînd efect purgativ.
Genul Clematis (curpen) are frunze opuse, iar rostrul achenelor este lanat-păros, alungindu-se mult la fructificare. C. vitalba L. (curpen de pădure) este o liană lungă pînă la 15 m, cu frunze simplu compuse și flori albe. Sucul din frunze este vezicant, fiind utilizat ca remediu în reumatism și nevralgii. În popor există credința că ar fi ulilă pentru creșterea părului, dar numai după uscare, când planta își pierde din toxicitate.
Sunt arbuști (rar plante erbacee), cu frunze simple, alteme și flori mici, galbene, dispuse în raceme sau fascicule de cime. Floarea este
bisexuată, actinomorfă, pe tipui 3 sau 4, cu 6 stamine și cu gineceu monocarpelar, cu toate elementele florale dispuse ciclic.
Berberis vulgaris L. (dracilă), este un arbust spinos (spinii sunt frunze metamorfozate). Fructul este o bacă roșie, ovoidă, lungă de 1 cm și lata de 6 mm. În scoartă conține alcaloizi (heleborina), cu acțiune în bolile hepato-biliare, fiind vaso-dilatatori și bronho-constrictori. Extractele din această plantă au proprietăți antibiotice asupra unor germeni patogeni. Specia este gazda intermediară pentru ciuperca Puccinia gramims Pers. (rugina grîului).
Sunt plante erbacee sau lemnoase din regiuni tropicale și temperate, cu frunze simple, alteme și cu flori bisexuate, zigomorfe sau actinimorfe, cu perigon petaloid, cu trei piese. Fructul este o capsulă, cu semințe triunghiulare mici. Sunt plante toxice, ce conțin uleiuri eterice, acizi organici, alcaloizi etc., unele fiind utilizate în fitoterapie pentru proprietățile lor emenogoge, antireumatismale etc.
"Aristolochia clematitis" L. (cucurbețică, mărul lupului). Crește frecvent prin locuri cultivate sau ruderale. în pământ are un rizom galben-brun, cilindric, iar tulpina ierboasă, erectă, înaltă de 20-50 (100) cm, este îndoită în zig-zag în partea superioară. Frunzele sunt mari, profund cordate iar florile sunt galbene, situate câte 2-8 la subțioara frunzelor. Este o plantă toxică, provocînd inflamația rinichuilor, a intestinului, dar rizomul și tulpina frunzoasă are utilizări medicinale (pentru scăderea presiunii sîngelui).
"Asarum europaeum" L. (pochivnic). Frecvent în pădurile de foioase din zona de cîmpie și colinară, cu o tulpină foarte scurtă, ascendentă, la vârf cu 2 (4) frunze aproape opuse, lung pețiolate, rotund reniforme. Florile sunt situate terminal, solitare, cu miros de piper. Este plantă toxică, cu acțiune iritantă asupra mucoaselor.
Cuprinde plante acvatice, la care tulpina are structură atactostelică (cu fascicule închise, ca la monocotilidonate). Florile sunt actinomorfe, hemiciclice, cu numeroase stamine și carpele. Embrionul are două cotiledoane concrescute (prin aceasta se aseamănă cu ordinul "Alismatales", din clasa "Liliatae").
Au flori solitare, cu peduncul lung și bogat în aerenchim. Piesele florale sunt în număr nedefinit și fructul este o pseudocapsulă. .
Nymphaea alba L. (nufar alb) este o plantă acvatică, cu frunze mari, natante, cu flori mari, sepale verzi, petale numeroase, albe, stamine în număr nedefinit și carpele concrescute într-un ovar semiinfer. Florile au proprietăți sedative și anafrodisiace, fiind recomandate ca remediu în insomnii, stâri de exitație, sau pentru tratamentul intoxicațiilor pielii sensibile. Rizomii au propietăți astringente, fiind utilizați în diareia rebelă, în dezinterie. Crește prin ape stagnante sau lin curgâtoare.
Alte specii din flora românească sunt: "N. candida" C. Presl., "N. lotus L. var. thermalis." (drețe), "Nuphar luteum" (L.) Sm. (nufăr galben).
Plante acvatice submerse, nefixate de substrat (lipsite de rădăcini). Au frunze verticilate, penat-sectate, cu segmente înguste. Florile sunt unisexuate, dispuse monoic, iar înflorirea și polenizarea are loc în apă. Fructul este o achenă foarte puțin albuminată.
"Ceratophyllum demersum" L. (cosorul bălților) și "C. submersum" L. sunt specii frecvente în ape stagnante sau slab mobile.
Sunt plante erbacee sau lemnoase, adesea laticifere, cu frunze alteme nestipelate, cu flori actinomorfe sau zigomorfe, tetramere, cu gineceu super și fructul o capsulă.
Sunt erbacee anuale sau perene, cu frunze alterne, simple sau compuse. Florile au periant dublu: caliciul cu 2(4) sepale ce cad de timpuriu, iar corola din 4 petale (rar mai multe) libere. Androceul și gineceul sunt alcătuite din numeroase stamine și respectiv carpele (se apropie prin acest caracter de "Ranunculaceae", dar se deosebesc de acestea prin sincarpie). Polenizarea este entomofilă, iar fructul este o capsulă cu numeroase semințe.
Genul "Papaver" (macul) are flori solitare, ovarul fiind format din 4-6 carpele cpncrescute, iar stigmatul este disciform, persistent pe fruct, care este o capsulă poricidă, uniloculară, cu semințe mici.
"Papaver somniferum" L. este o specie erbacee cultivată, anuală, glabră, cu frunze penat-lobate (cele superioare amplexicaule). Flori mari, solitare, alb-rozee sau violacee. Capsula imatură conține cca 25 alcaloizi. Latexul este la început alb, apoi devine brun. Latexul obținut prin incizii în capsulele verzi dă produsul cunoscut sub numele de „opiu”, ce conține alcaloizi diverși: morfina, codeina, papaverina, narcotina etc. Acești alcaloizi acționează asupra cortexului (în special asupra centrilor durerii). În doze mici are acțiune excitantă, euforică, apoi deprimantă, în timp ce la doze mari are acțiune hipnotică.
Semințele nu conțin alcaloizi, fiind utilizate în patiserie.
"P. rhoeas" L. (macul roșu) este o buruiană segetală și ruderală frecventă.
"Chelidonium majus" L. (rostopască) este o specie perenă, comună prin locuri umbroase. Au frunze imparipenat-sectate și flori galbene. Fructul este o capsulă silicviformă, lungă de 3–5 cm, care se deschide prin două valve. Toate organele vegetative conțin un latex portocaliu, iritant și caustic, utilizat pentru combaterea negilor. Alcaloidul chelidonina din latex are acțiune sedativă și narcotică asupra sistemului nervos. Relaxează musculatura netedă a vaselor mari (a coronarelor). Stimulează respirația și coboară presiunea arterială. Extractele totale din această plantă au efecte antibiotice asupra unor agenți patogeni. În medicina populară, rostopasca se utilizează în afecțiuni hepato-biliare.
Plante erbacee, fară laticifere, cu flori zigomorfe, dispuse în racem. Stamine 4-6, carpele 2, unite; fructul este o capsulă polispermă.
"Fumaria officinalis" L. (fumariță) este o plantă anuală de talie mică (10–30 cm), cu frunze penat-divizate și flori mici, violacee, grupate în racem. Petala superioară se termină cu un pinten. Are utilizări terapeutice, ca hipotensivă și stimulatoare a funcției biliare.
"Corydalis cava" (L.) (brebenel) este o specie perenă, cu bulbotuberculi subterani, fară suc lăptos. Are flori pintenate, care apar primăvara de timpuriu. Fructul este o capsulă de 2-2,5 cm lungime, multispermă. Din bulbotuberculi se extrage bulbocapmina, cu acțiune anestezică. Se întâlnește prin păduri luminoase, din regiunea de cîmpie pînă în cea montană.
Cuprinde mai ales plante lemnoase, cu flori unisexuate, grupate în amenți. Prin prezența (uneori) în xilemul lor a traheidelor, precum și prin decalajul dintre polenizare și fecundare, se apropie de gimnosperme, însă prin organizarea florală simplificată, cu învelișuri florale reduse (număr mic de piese florale), sunt considerate ca derivînd din Magnollidae. Majoritatea au flori unisexuate, dispuse monoic sau dioic; florile mascule sunt așezate în amenți, iar cele femele alcătuiesc inflorescențe diverse. Deoarece au unele caractere de primitivitate, au fost considerate uneori ca fiind cele mai inferioare dintre dicotiledonate. Aceste caractere sunt, totuși, de origine secundară, ca rezultat al adaptării ulterioare la condițiile de mediu.
Din această subclasă fac parte ordinele: "Trochodendrales", "Hamamelidales", "Urticales" ("Morales"), "Cassuarinales", "Fagales", "Myricales", "Juglandales".
Cuprinde plante lemnoase sau erbacee, cu flori (de obicei unisexuate) grupate în inflorescențe cimoase, amentiforme. În scoarță au canale laticifere și fibre elastice. Fructele sunt achene, samare sau drupe.
Arbori cu frunze simple, cu baza evident asimetrică. Florile sunt bisexuate, grupate în cime glomerulare. Fructele sunt samare sau achene.
Genul "Ulmus" are florile dispuse pe lăstarii din anii precedenți și apar înainte de înfrunzire (februarie-martie). Polenizarea este entomofilă, iar fructul o monosamară. U. laevis Pall (velnișul) are samare emarginate, lung pedunculate și ciliate pe margini. "U. glabra" Huds. (ulmul de munte) are samara subsesilă și îngustată la ambele capete.
La speciile genului "Celtis" florile apar pe lăstarii din anul în curs, odată cu frunzele, iar fructul este o drupă. "C. glabrata" Stev. (sîmbovină) crește pe coaste scheletice, în Dobrogea; "C. australis" L., pe stîncării, în partea sud-vestică a țârii și în jud. Constanța.
Sunt plante lemnoase (arbori, arbuști, liane), rar erbacee, adesea cu un latex bogat în cauciuc. Au frunze alterne, simple, întregi, stipelate, iar florile unisexuate, grupate în inflorescențe cimoase sau amentiforme, sunt dispuse monoic sau dioic. Fructul este simplu (achenă sau drupă) sau compus, format prin dezvoltarea receptaculului, a perigonului și a axului inflorescenței.
Genul "Morus" (dudul) este reprezentat prin arbori cu florile mascule și femele grupate în amenți scurți, iar fructul este o drupă falsă, cu înveliș cărnos provenit prin îngroșarea perigonului, întreaga inflorescență alcătuind un fruct multiplu, numit soroză (dudă, agudă). Frunzele de "M. alba" L. și "M. nigra" L. reprezintă furajul de bază pentru hrănirea viermilor de mătase.
Genul "Ficus" cuprinde specii cu latex abundent, care cresc în diverse regiuni calde ale globului. "Ficus elastica" Roxb. este utilizat pentru extragere de cauciuc, iar "F. carica" L. (smochinul) este un arbust ce poate fi cultivat și în zonele sudice ale României. Fructul său, în formă de pară, se numește siconă (smochină), fiind tot un fruct multiplu și fals.
Cuprinde plante erbacee cu flori unisexuate, dispuse monoic sau dioic. Frunzele și tulpina pot avea peri urticanți. Fructele sunt achene, înconjurate sau nu de perigonul persistent.
"Urtica dioica" L. (urzica mare) este perenă, ruderală din zona de cîmpie pînă în etajul subalpin, mai ales prin locuri tîrlite. Frunzele sunt bogate în fier. Se utilizează în boli de reumatism sau de piele, în anemii și hemoragii, iar tinctura de rădăcină ("Urtica radix") se folosește în soluții de amestec contra căderii părului. Ceaiul din frunze de urzică este recomandat în bronșite. Este o valoroasă plantă alimentară, fiind utilizată în cure de primăvară, depurativ.
Alte specii din flora ruderală a României sunt: "U. urens" L. (urzica mică), cu flori monoice; "Parietaria offlcinalis" L. (parachemiță), sporadică prin locuri ruderale, bogate în humus.
Sunt plante erbacee, cu frunze stipelate, simple sau compuse, alteme. Organele vegetative au glande secretoare. Florile sunt unisexuate, dispuse dioic, iar fructul este o achenă (nuculă).
"Cannabis sativa" L. (cînepa) este o plantă cultivată pentru fibrele liberiene textile și pentru fructele sale oleaginoase, comestibile. "C. sativa var. indica" Lam. Conține cannabină, cu proprietăți hipnotice, sedative și excitante, din această plantă obținîndu-se hașișul, un stupefiant periculos.
"Humulus lupulus" L. (hamei) este o liană cu lăstari lungi de 1–5 m, pe care se găsesc peri în formă de cârlige. Frunzele sunt opuse, digitat lobate. Este o plantă dioică cu florile mascule în cime racemiforme, iar cele femele în amenți axilari, în formă de con. La baza bracteelor se află peri glandulari, producători de lupulină și humulină, care fac ca planta să fie folosită în industria berii (ca aromatizant). Pentru gustul amar, „conurile” sunt utilizate ca tonic, avînd și proprietăți sedative și afrodisiace.
Sunt plante exclusiv lemnoase (arbori și arbuști), cu frunze alteme, simple, întregi sau lobate, stipelate. Au flori unisexuate, mici, numeroase, așezate pe un ax comun, alcătuind inflorescențe amentiforme. Polenizarea este anemofilă, iar fecundația este mult mai tîrzie. Cuprinde trei familii: "Fagaceae", "Betulaceae", "Corylaceae".
Încadrează 8 genuri, cu cca. 930 specii, răspîndite în ambele emisfere (cu excepția Americii de Sud tropicale și a Africii tropicale și de Sud). Sunt arbori monoici, cu frunze simple, alteme. Florile sunt unisexuate, anemofile (rar entomofile), cele mascule grupate în dichazii triflore ce alcătuiesc amenți penduli (sau erecți), iar cele femele sunt solitare sau grupate cîte 2-8, înconjurate de hipsofile mici, scvamiforme. Ovulele sunt bitegumentate. Fructul este o achenă, înconjurată parțial sau total de o cupă provenită din receptacul, perigon și bracteele de la baza florii.
Genul "Fagus" (fagul) cuprinde specii răspândite în regiunea temperată. Frunza este întreagă, ovată sau eliptică. Florile femele sunt grupate cîte 2 și la bază au hipsofile care prin concreștere închid complet 2 achene trimuchiate (numite popular jir). F. sylvatica L. este o specie comună din regiunea de cîmpie pînă în etajul montan inferior, formînd păduri pure sau în amestec cu alte specii foioase sau de conifere. "F. orientalis" Lipsky (fag de Crimeea) este sporadic prin pădurile din Carpații și Subcarpații Orientali. În medicina populară, scoarța de fag se folosește ca vermifug și ca tonic-amar, precum și ca antidiareic.
Genul "Quercus" (stejarul) cuprinde cca. 450 specii, cu o largă răspîndire. Amenții masculi sunt lacși și penduli. Fiecare floare femelă este înconjurată de un involucru care se transformă în cupă, acoperind partial o achenă elipsoidală (numită popular ghindă). În România sunt 9 specii, mai frecvente fiind : "Q. robur" L. (stejar pedunculat), cu frunze aproape sesile și cu ghinde pedunculate; "Q. petraea" (Matt.) Liebl. (gorun), cu frunza scurt pețiolată (1,5–3 cm.) și cu ghinde sesile sau foarte scurt pețiolate; "Q. pubescens" Willd. (stejar pufos), cu lujerii anuali pubescenți, cu frunze pețiolate și cu solzii cupei ovați pînă la lanceolați, strîns sau lax imbricați; "Q. pedunculiflora" C. Koch (stejar brumăriu), cu ghinde lung pedunculate. Frunze sesile sau scurt pețiolate și pe dos cenușii sau cenușii-verzi. în Romînia mai cresc : "Q. dalechampii" Ten. (gorun balcanic), "Q. polycarpa" Schur (gorun ardelenesc), "Q. cerris" L.(cerul). Dintre speciile exotice menționăm: "Q. suber" (stejar de plută), "Q. ilex" (stejar de stîncă).
Scoarța de stejar are proprietăți astringerite, hemostatice și antiseptice. Decoctul se poate utiliza extem ca pansament pentru răni supurante și pentru ameliorarea stomatitelor.
Castanea sativa Mill. (castanul comestibil) are amenți masculi erecți, iar florile femele sunt grupate cîte trei și înconjurate de un involucru ce formează o cupă spinoasă (învelește complet achenele). Extractul apos din frunze are acțiune sedativă asupra centrilor respiratori și în special asupra centrului tusei. Frunzele au și proprietăți bacteriostatice. Fructele (castanele) prajite sunt comestibile și sunt consumate în regiunile sudice ale Europei.
Este o specie submediteraneană, care crește spontan în România doar în cîteva regiuni subcarpatice (Tismana, Baia Mare, Mehedinți).
Dintre genurile exotice pot fi amintite: "Nothophagus" (în emisfera sudică), "Lithocarpus" (în Asia de S-E), "Castanopsis" (în Asia tropicală și subtropicală) etc.
Cuprinde cca 95 specii, răspîndite mai ales în regiunea temperată nordică. Sunt arbori sau arbuști cu micorize ectotrofe. Au frunze simple, alteme, iar florile sunt grupate în dichazii triflore ce alcătuiesc o cimă protejată de o bractee și 2-4 bracteole. Mai multe cime pe un ax comun formează o inflorescență amentiformă. Fructul este o achenă aripată, cu o braetee la bază.
Genul Betula (mesteacănul) are frunze romboidale, iar achena este însoțită de o bractee trilobată. B. pendula Roth este un arbore de cca 20 m, cu niște verucozități pe lăstari. Este o specie pioniera, ce apare mai ales pe versanți însoriți, în regiunea de deal și de munte. Frunzele tinere și mugurii conțin polifenoli, cu proprietăți diuretice. Favorizează eliminarea acidului uric și a colesterolului. Scoarța este utilizată 
în stări febrile, gută, ca diuretic și ca stimulent al poftei de mîncare.
B. nana L. (mesteacănul pitic) crește în țurbării oligotrofe (sfagnete), în jud. Suceava și Harghita.
Genul Alnus (arinul) are fructe cu bractee cinci lobată și care nu cade odată cu fructele mature. A. glutinosa (L.) Gaertn. (arinul negru) are frunze emarginate și lăstarii tineri viscid-lipicioși. Crește în luncile rîurilor din regiunile de cîmpie și deal. A. incana. (arinul alb) are frunze acuminate, se întîlnește în lungul pîraielor din zona colinară și montană (din etajul fagului pînă în cel al molidului).
Scoarța de arin se utilizează empiric ca febrifug și tonic iar frunzele se folosesc sub formă de cataplasme, ca galactofug la sfîrșitul lăuziei.
Arbori sau arbuști cu flori unisexuate, dispuse monoic. Florile anemofile sunt grupate în amenți: cele mascule nu au perigon și sunt dispuse cîte una în axila unei bractei, iar cele femele sunt grupate în amenți compuși, fiecare floare avînd și un perigon mic, neregulat lobat. Ovarul este inferior, iar fructul este o achenă (nuculă), fiiod însoțită de un involucru provenit din concreșterea bracteelor cu bracteolole,
Corylus avellana L. (alun) este un arbust frecvent în pădurile de foioase, prin zăvoaie, pe soluri reavăne. Are frunze mari, cu baza cordată și marginea neregulat dublu-serată. Înflorește înainte de înfrunzire. Fructele sunt grupate (1-4), fiecare avînd la bază un involucru fructifer sub formă de cupă. Semințele sunt comestibile, iar frunzele au utilizări medicinale, ca hemostatice, antihemoragice (cresc rezistența capilarelor) și dezinfectante. Scoarța are utilizări în febra intermitentă, iar fructele se recomandă ca antianemice.
Carpinus betulus L. (carpen) este un arbore de cca 20–25 m înălțime, comun în pădurile din zona silvostepei pînă în etajul fagului (uneori este specie dominantă, dar rar formează arborete pure). Înflorește concomitent cu înfrunzirea. Pe un ax lung, pendul, se află achene numeroase, care au la bază o bractee trilobată (spre deosebire de C. orientalis Mill. - cărpiniță, la care bractea este întreagă). Lemnul de carpen este considerat printre cele mai valoroase esența ca lemn de foc.
Au flori unisexuate, dispuse monoic. Frunzele sunt compuse și conțin substanțe aromatice.
Florile mascule sunt grupate în inflorescențe amentiforme, pendule, au un perigon sepaloid și 3-40 stamine. Florile femele sunt solitare sau dispuse cîte 2-5, situate terminal pe lujeri din anul respectiv și au 2-4 tepale verzi, ovar infer cu două stigmate papiloase, groase. Polenizarea este anemofilă. Fructul este o drupă parțial dehiscentă (la Juglans) sau o achenă aripată (la Pterocarya, Carya).
În România, "Juglans regia" L. crește subspontan sau cultivat. Este un arbore apreciat pentru semințele sale comestibile și pentru lemnul cu duramen negru, foarte căutat în industria mobilei. Frunzele imparipenat-compuse (cu 5-7 foliole întregi), precum și coaja fructelor (Juglandis pericarpium) conțin taninuri, acid galic, vitamina C și au proprietăți astringente și antiseptice, fiind folosite în ceaiuri antidiareice și dietetice. Uleiul din semințe, format din acizi grași, este recomandat în alimentația dietetică, pentru prevenirea arterpsclerozei
Sunt plante lemnoase sau erbacee, cu flori bisexuate, dialipetale, cu androceu și gineceu polimer. Cuprinde ordinele: Saxifragales, Sarraceniales, Rosales, Fabales, Myrtales, Elaeagnales, Rutales, Sapindales, Geraniales, Celastrales, Rhamnales, Euphorbiales, Santalales, Cornales, Araliales, Rafflesiales.
Cuprinde speciile lemnoase sau erbacee, cu flori pentamere, de obicei bisexuate, entomogame. Fructele sunt capsule, folicule sau bace.
Plante lemnoase sau erbacee, cu frunze alterne, simple sau compuse, iar florile dispuse în cime, sunt pe tipul 5, heterochlamidee, cu gineceu din două carpele concrescute numai în partea inferioarâ. Fructul este o capsulă sau o polifoliculă.
Saxifraga paniculata Mill. (ochii șoricelului) este o specie perenă, care trăiește pe stînci calcaroase din etajul montan superior și alpin.
Are frunze spatulate, rozulare, pe margini cu depuneri de CaCO3 (exudat prin hidatode). Florile sunt albe, grupate în raceme, iar fructul o capsulă.
Multe specii din familiile Saxifragaceae și Crassulaceae sunt considerate ca plante ornamentale decorative deosebit de valoroase.
Sunt plante erbacee sau frutescente, cu frunze groase, cămoase, în care se acumulează apă. Trăiesc mai ales pe stânci, în locuri uscate și se înmulțesc frecvent pe cale vegetativă (prin rizomi sau muguri aerieni). Florile sunt bisexuate (sau unisexuate), actinomorfe, grupate în cime, cu piese florale în număr variabil, libere; fructul este o polifoliculă cu semințe mici.
Speciile genului Sempervivum au numai o rozetă de frunze bazale. S. tectorum L. (urechelniță) este o specie cultivată ca omamentală sau este întîlnită ca subspontană pe ziduri, acoperișuri etc. Se recomandă ca diuretic, febrifug și vermifug, iar cu uz extem ca remediu împotriva pistruilor și a "coșurilor", sau pentru calmarea durerilor de urechi.
În cazul speciilor din genul Sedum, acestea nu au rozetă bazală, iar florile sunt bisexuate. S. maximum (L.), crește pe coaste pietroase, stâncării, în rariști de pădure, nisipuri, din silvostepă pînă în etajul molidului. S. acre L. (iarbă de șoaldină), specie perenă, sporadică de la cîmpie pînă în etajul fagului, crește pe stînci, ziduri, nisipuri. Folosită în medicina populară ca emetic, febrifug, antiepileptic și în scorbut (aplicații locale pe gingii).
Aici sunt încadrate unele familii de plante cu nutriție mixtă (fotosintetică și în același timp heterotrofă, carnivoră). Descompun corpul unor insecte mici și astfel asimilează azotul, iar pentru acest fapt și-au transformat frunzele în capcane pentru prinderea și digerarea animalelor mici.
Specii acvatice și terestre, autohtone și exotice, care cresc prin mlaștini oligotrofe.
Aldrovanda vesiculosa L. (otrățelul bălților) este o plantă acvatică, natant-submersă, fară rădăcini și cu flori axilare, solitare. Se întîlnește prin ape stagnante, puțin adînci, cu fund mîlos. Unii lobi ai frunzelor se transformă în capcane, adaptate la prinderea unor mici animale acvatice.
Drosera rotundifolia L. (roua cerului) este o specie sporadică prin sfagnete, în regiuni montane și depresiuni intracarpatice, cu frunze în rozetă bazală, care prezintă tentacule glandulifere (secretă lichid proteolitic).
Genuri exotice: Dionea sp., Drosophyllum sp.
Cuprinde plante cu flori bisexuate, actinomorfe, fiind grupate în panicule, raceme, umbele sau cime. cu polenizare entomofilă, rar anemofilă. Floarea este ciclică, pentameră, dialisepală și dialipetală. Numărul mare de stamine și carpele (dar multiplu la 5) relevă o descendență filogenetică din Policarpigenae. Fructele sunt folicule, nucule, bace, drupe sau fructe multiple (la formarea lor participă adeseori și receptacolul).
Este reprezentată de cca. 3000 specii de arbori, arbuști, subarbuști sau plante erbacee, de obicei perene, cu frunze alterne, simple sau compuse, stipelate (stipelele sunt concrescute cu pețiolul).
Florile sunt bisexuate, actinomorfe. Receptaculul poate avea forme diferite: disciform, conic, plan, ca o cupă (caz în care se numește hipantiu, de la gr. "hypo" = sub; "anthos" = floare). Caliciul este format din 5 sepale libere, dar la unele genuri (Fragaria, Potentilla, Geum) există la exterior 5 hipsofile care alcătuiesc epicaliciul (caliculul). Corola este alcătuită din 5 petale libere, însă, uneori, numărul acestora crește prin metamorfozarea staminelor. Androceul prezintă unul sau mai multe verticile de stamine, de tipul 5 sau în număr nedeterminat. Gineceul poate fi policarpelar apocarp (în raport cu numărul petalelor sau multiplul lor), uneori putînd fi redus la o singură carpelă; totodată este 1-5 locular, cu 1 sau numeroase ovule anatrope. Poziția gineceului în floare este diversă: de la hipogină - (superioară), la perigină și epigină (inferioară), cînd se afundă în receptacul, cu care concrește sau nu. Fructul poate fi poliachenă, polifoliculă, drupă, polidrupă sau baciform (poamă).
Datorită variabilității receptaculului, gineceului și fructului, se pot delimita 4 subfamilii.
- Subfamilia Spiraeoideae. Florile sunt actinomorfe și au receptaculul plan, iar gineceul este alcătuit din 2-5 carpele libere sau concrescute la bază. Fructul este o foliculă, formată din 1-5 carpele. Frunzele sunt simple sau compuse, dispuse altem.
Formula florală este: *K5 C5 A10+10+10 G5-2
Genul Spiraea (cununiță) cuprinde specii spontane sau cultivate. Frunzele sunt nestipelate, iar carpelele sunt libere. Fructele nu sunt umflate și se deschid numai de-a lungul suturii ventrale. S. Ulmifolia, crește în regiunile montane, iar S. x vanhouttei, cu flori albe, grupate în corimbe simple, este mult cultivată în scop ornamentală
- Subfamilia Rosoideae. Sunt plante lemnoase sau erbacee, anuale sau perene, cu frunze simple sau compuse, care au stipele persistente. Florile au un receptacul plan, conic sau concav și sunt hipogine sau epigine, de tipul 5 (rar 4). Unele genuri prezintă calicul. Staminele și carpelele sunt în număr nedefinit, adesea fiind incluse în hipantiu. Fructul este multiplu, poliachenă sau polidrupă, la formarea lor participând adeseori și receptacolul.
Genul Rosa este reprezentat de numeroase specii de arbuști spontani sau cultivați, cu frunze imparipenat-compuse și cu spini pe tulpină. Hipantiul la maturitate se îngroașă, devenind roșu și cărnos (conține vitamina C, acizi organici, pectine, antociani, caroten etc.) și include mai multe achene. R. canina L. (măceșul) este un arbust pînă la 3 m, cu flori roze și ramuri spinoase. Fructul (măceașa) este comestibil și cu valoare medicinală. Datorită conținutului ridicat în acid ascorbic și dehidroascorbic (care formeazâ un "sistem redox"), produsele alimentare și farmaceutice au rol major în oxido-reducerile biologice și în respirația celulară. Conțin diverse vitamine, mai ales C și P, precum și numeroase săruri necesare organismului uman.
Se recomandă în avitaminoza C, în afecțiuni heoatice și renale. Din pulpa măceșelor se prepară siropuri, gemuri, dulceață și vin.Este o specie comună prin tufișuri, la margini de păduri.
Genul Rubus are un număr mare de specii (cca. 250) de arbuști și subarbuști, cu frunze penat- sau palmat-compuse. Receptaculul este plan sau convex, iar fructele sunt polidrupe comestibile. R. caesius L. (murul de miriște) este comun prin zăvoaie, dar și ca buruiană prin culturi, iar R. idaeus L. (zmeurul) se întîlnește mai ales prin tăieturile de pădure din zona montană. Frunzele de zmeur sunt utilizate empiric ca depurativ și astringent, iar extem pentru gargară, în afecțiuni faringiene. Intră și în compoziția ceaiului aromat.
Genul Potentilla, cu cca. 500 specii răspîndite mai ales în regiunea temperată de nord, dintre care la noi sunt peste 300 specii spontane, în toate zonele și etajele de vegetație. P. reptans L. (cinci degete) este frecventă în locuri inundabile și are frunze palmat-compuse, cu 5 foliole. P. anserina L. (coada racului) este comună prin locuri ruderale și pe aluviuni, iar frunzele sunt penat compuse. Părțile aeriene ale plantei au acțiune astringentă, scăzînd secrețiile mucoaselor și permeabilitatea capilarelor. Are și efecte spasmolitice asupra musculaturii netede a intestinelor și a uterului. Intră în compoziția ceaiului antidiareic.
Genul Fragaria cuprinde plante erbacee, perene, stolonifere, cu frunze trifoliate. Florile au calicul, iar după fructificare receptaculul devine cărnos, comestibil, în el fiind împlîntate numeroase achene mici. F. vesca L. (fragi de pădure) este foarte răspândită în pajiști, păduri, tufișuri, locuri pietroase, din zona colinară pînă în subalpin
F. viridis Duchs. (fragi sau căpșuni de câmp), F. moschata Duchs., se întâlnesc și spontan, dar sunt cultivate pentru fructele lor. Frunzele speciilor din genul Fragaria conțin taninuri, avînd proprietăți astringente și antidiareice. În medicina empirică sunt utilizate în icter, ca diuretice și depurative, ca antispastice etc. Din fructe se prepară gem și dulceață
- Subfamilia Maloideae (Pomoideae). Include arbori cu frunze simple, alteme, cu stipele caduce. Florile sunt actinomorfe și au un receptacul concav, gineceul fiind format din 5(2) carpele libere, care la maturitate concresc cu receptaculul și formeazâ fructul fals, baciform numit poamă.
Genul Malus cuprinde numeroase specii răspîndite în emisfera nordică. Au flori mari, grupate în corimbe, cu antere galbene. Androceul este format din 15-50 stamine, iar gineceul din 5 carpele libere, însă stilele sunt unite la bază. Fructul are atît cavitate caliceară, cât și pedicelară și nu conține sclereide. M. sylvestris (L.) Mill. (măr pădureț) este întîlnit sporadic prin păduri de foioase, de la cîmpie pănă în etajul montan . Fructele de măr sunt recomandate în numeroase afecțiuni, deoarece ușurează digestia, reglează funcțiile intestinale și au proprietăți diuretice, cu efecte favorabile in artrite, gută, reumatism. Scad presiunea sanguină și diminuează colesterolul (previn ateroscleroza și infarctul miocardic). Acționează ca pectorale și sedative asupra sistemului nervos (ușurează somnul cănd sunt consumate seara).
Crataegus monogyna Jacq. (păducel) este un arbust cu ramuri spinoase, cu frunze rombic ovate, adînc lobate (pînă la jumatatea limbului). Florile, de tipul 5, cu petale rotunde, sunt grupate în corimbe rotunde, albe. Fructele sunt ovoide, roșii, cărnoase, de 0,7–1 cm (sunt fructe false deoarece partea cărnoasă provine din receptacol). Atît fructele, cît și frunzele și florile, au multiple utilități terapeutice. Acționează asupra sistemului nervos central, avînd efecte simpaticolitice, vasodilatatoare și hipotensive. Au rezultate benefice și în anghina pectorală.
Tot din această subfamilie fac parte genurile: Pyrus (păr), cu staminele roșii; Cydonia (gutui), la care fructul conține sclereide; Crataegus (păducel); Sorbus (scoruș); Chaenomeles (gutui japonez); Mespilus (moșmon) etc.
- Subfamilia Prunoideae. Sunt arbori sau arbuști cu frunze simple și flori solitare sau grupate în inflorescențe. Receptaculul florii este concav, tubulos sau infundibuliform, nu participă la formarea fructului. Androceul este format din 20-30 stamine, iar gineceul este redus la o singură carpelă. Fructul este o drupă care prezintă: exocarpul subțire, pielos; mezocarpul cămos și zemos; endocarp pietros, sclerificat, închizînd în interior o sămînță.
Genul Prunus este reprezentat prin numeroase specii spontane și cultivate, cu frunze simple și flori pedicelate, grupate cîte 1-6. P. spinosa L. (porumbar) este un arbust spontan, alcătuind tufișuri compacte la marginea pădurilor, pe coaste însorite. Fructele sale sunt utilizate în medicina empirică. Conțin glicozizi, flavonoizi, antociani, acizi organici, polifenoli, zaharuri etc. Florile sunt utilizate pentru acțiunea lor diuretic-depurativă, precum și în hipertensiunea arterială, iar fructele au efect antidiareic, fiind recomandate și în afecțiuni renale și dischinezii biliare.
Denumirea sa populară este corelată cu fenofaza de înflorire, legată de creșterea temperaturii solului, care permite semănatul porumbului.
Genul Cerasus are flori mai mari și mai lung pedunculate, grupate în umbele sau corimbe sirnple. C. avium (cireș sâlbatic) are fructele drupe sferice, dulci-amărui. C. vulgaris Mill. (vișin) are fructe astringente. În medicina populară se folosește și scoarta, ca febrifug și antigutos.
Din această subfamilie mai fac parte genurile: Armeniaca (cais), Amygdalus (migdal), Padus (mălin).
Este format din plante lemnoase sau erbacee, cu rădăcini ce fac simbioză cu bacterii fixatoare de azot atmosferic. Florile sunt de obicei zigomorfe, pentamere, cu androceu gamostemon sau dialistemon și cu gineceu monocarpelar, din care se formează fructul, numit păstaie (legumă), de diverse forme și mârimi. Există și specii cu staminele și carpelele numeroase și libere, cu flori actinomorfe, care se încadrează într-o familie mai puțin evoluată (Mimosaceae).
Cuprinde cca 1000 specii erbacee sau lemnoase (arbori, arbuști sau subarbuști), foarte răspândite în regiunile temperate, subtropicale sau tropicale, atât în stare spontană, cat și cultivate. Rădăcinile prezintă nodozități cu bacterii simbionte, fixatoare de azot (din genul Rhizobium). Frunzele sunt de obicei penat sau palmat-compuse (rar simple), prevăzute cu stipele persistente, care uneori se transformă în spini (Robinia).
Florile sunt bisexuate și de regulă sunt grupate în inflorescențe racemoase. Floarea are simetrie zigomorfă și prezintă o conformație specială: caliciul din 5 sepale unite (rar libere); corola din 5 petale inegale (una superioară, mare- vexil sau stindard; 2 laterale, egale- aripioare; 2 inferioare, concrescute, ce formează carena sau luntrița); androceul din 10 stamine (cu filamente libere sau unite în unul sau două mănunchiuri);
gineceu unicarpelar, unilocular, cu una sau numeroase ovule. Polenizarea este, în general, entomofilă (rareori sunt cazuri de autogamie).
Fructul este o păstaie (legumă) dehiscentă sau indehiscentă, cu semințe, variate ca formă și mărime.
Conțin în structura lor biochimică numeroși alcaloizi: taninuri, saponine etc., motiv pentru care unele sunt toxice.
Luând în considerare tipul de androceu, se poate face o grupare a genurilor din această familie în următoarele subfamilii:
- Subfamilia Sophoroideae, cu androceu dialistemon (cele 10 stamine sunt libere).
Genul Sophora cuprinde numeroase specii lemnoase sau erbacee, cultivate pentru valoarea lor ornamentală sau meliferă. Au frunze imparipenat-compuse, florile sunt alb-gălbui, iar pe tulpini și pe ramuri nu au spini. S. japonica L. (salcâm japonez) este un arbore înalt pînă la 25 m. Această specie conține în florile sale rutină, care are proprietatea de a mări rezistența vaselor capilare și intervine în procesele "redox" din organism. Se recomandă în edeme cardiace, în insuficiență hepatică (reglează metabolismul glucidic), în oftalmologie (în retinopatia diabetică). Tot din această grupă face parte și Myraxylon balsamum (arborele de balsam), originar din Peru.
- Subfamilia Genistoideae, cu androceu monodelf (cele 10 stamine sunt unite într-un singur mănunchi). Au flori galbene, grupate în raceme, iar păstăile sunt lineare. Părțile aeriene ale plantei conțin principii amare, cu efect depurativ și cu utilizări în medicina populară în tratamentul reumatismului, a unor afecțiuni hepatice și ale splinei. Semințele au efecte vomitive și purgative putemice.
Genul Genista cuprinde 75 specii arborescente, cu frunze simple. La noi mai frecventă este Genista tinctoria L. (drobiță).
Genul Lupinus grupează plante cu frunze palmat-compuse și flori divers colorate, alcătuind raceme lungi. În România, se cultivă ca plante ornamentale, pentru furaj sau ca îngrâșâmânt verde. Lupinus albus L. are frunze cu 5-11 foleole, dispuse în evantai și flori albe. Se utilizează empiric ca antihelmintic, diuretic și în afecțiuni cutanate (abcese, furunculoze).
Tot în această grupă sunt incluse și speciile: Glycine max (L.) Merr. (soia), importantă plantă oleaginoasă și furajeră; Arachys hypogaea L. (alune de pământ), la care pedunculii florali se îndoaie după fecundare și intră în pământ, unde se formează o păstaie, cu 1-2 semințe bogate în ulei și foarte apreciate ca aliment.
-Subfamilia Phaseoloideae, cu androceu diadelf (cu filamentele unite în două mănunchiuri: un filament liber și 9 unite). Aici sunt încadrate numeroase genuri și specii erbacee anuale și perene (rar arbori, arbuști sau subarbuști), cu frunze compuse din trei foleole sau penat-compuse și cu flori solitare sau în raceme.
Genul Pisum (mazărea) se caracterizează prin frunzele paripenat-compuse, cu 2-3 perechi de foleole și cu cârcei în vârf, iar stipelele sunt mai mari decât foleolele. P. sativum L. este o plantă de mare valoare alimentară. Semințele (verzi sau uscate) conțin legumină, zaharoze, amidon, grăsimi, vitamina B, având o largă utilizare ca aliment și ca furaj.
Genul Phaseolus (fasolea) - frunzele sunt trifoiiate, iar tulpina poate fi volubilă sau erectă. Ph. vulgaris L. este originară din America de Sud, fiind cultivată ca plantă alimentară, furajeră și medicinală, în foarte multe soiuri. Tecile păstăilor uscate (fară semințe) sunt recomandate pentru efectul lor hipoglicemiant.
Genul Medicago (lucerna) este reprezentat prin cca. 100 specii erbacee, cu frunze trifoliate și păstăi (spinoase sau nespinoase) mai lungi decât caliciul. M. sativa L. (cu flori albastre-violacee) și M. falcata L. (cu flori galbene) sunt două specii furajere foarte importante, dar și valoroase plante melifere.
Genul Trifolium (trifoi) este prezent în flora României prin 41 specii spontane și cultivate. Păstăile sunt mai scurte decât caliciul. Crește în toate etajele de vegetație, având mai ales valoare furajeră. Ex.: T. repens L. (trifoi alb), T. pratense L. (trifoi roșu), T. campestre Schreb. (trifoi mărunt, cu flori galbene) etc. Florile de trifoi se pot utiliza pentru acțiunea lor expectorantă, diuretică și antidiareică.
Dintre speciile lemnoase, în România crește, cultivat sau subspontan, Robinia pseudacacia L. (salcâm), originar din America de Nord, cu valoare forestieră, ornamentală, meliferă, medicinală, dar mai ales antierozională și de fixare a dunelor de nisip. Este un arbore cu lujeri spinoși (stipelele sunt transformate în 2 ghimpi puternici), cu frunze imparipenat-compuse. Florile au corolă albă, sunt grupate în raceme pendule și conțin robininâ, acaciină, uleiuri volatile etc., fiind utilizate în industria parfumurilor, iar în medicina populară se recomandă pentru calmarea tusei. Scoarța de salcâm se folosește în hiperaciditate, în ulcer gastric și duodenal și ca purgativ.
Plante cu frunze alterne sau opuse, cu flori bisexuate actinomorfe (rar zigomorfe), răspândite mai ales în zona tropicală și subtropicală, puține în regiunile temperate. Fructul este o capsulă, bacă, drupă sau nuculă.
Fami1ia Myrtaceae
Sunt arbori cu glande secretoare de uleiuri eterice în frunze, care sunt întregi, nestipelate, sempervirescente. Florile pe tipul 4 sau 5, cu numeroase stamine și gineceu inferior. Fructele sunt bace, drupe, capsule sau achene.
Myrtus communis L. (mirtul) este un arbust mediteranean, sempervirescent, cu fructul o bacă comestibilă. Frunzele au utilizări medicinale deoarece conțin ulei eteric cu proprietați aromatizante și tonice, vermifuge, pentru boli ale vezicei urinare și ale aparatului respirator. În semințe există o fitohemoglutinină. Formează tufișuri numite "macchia".
Genul Eucalyptus are cca. 500 specii arborescente, răspândite spontan în Australia, dar cultivat în diverse țări tropicale. Are dimensiuni mari (până la 155 m, la E. amygdalina Labill.), dar frunzele sunt mici, iar fructul este o capsulă loclicidă. În frunze există uleiuri volatile cu proprietăți antiseptice, iar lemnul este foarte rezistent la acțiunea apei și a aerului.
Specii erbacee, cu frunze opuse sau verticilate, stipelate. Florile sunt actinomorfe sau zigomorfe, de tipul 6-4, cu gineceu superior sau inferior. Fructul este o capsulă.
Lythrum salicaria L. (răchitan) este o specie comună în locuri umede, cu flori violacee și cu receptacul mare, tubulos, în care este inchis ovarul și apoi fructul . Datorită substanțelor pe care le conține în părțile aeriene (tanoizi, uleiuri volatile, substanțe antibiotice), extractele obținute au acțiune astringentă și inhibantă asupra dezvoltării florei microbiene patogene intestinale. Extem se recomandă pentru ulcere varicoase.
Arbori sau arbuști acoperiți cu peri caracteristici (stelați sau solzoși). Frunzele sunt întregi, lanceolate, iar florile sunt axilare, bisexuate sau unisexuate, cu perigon. Receptaculul este tubulos și închide ovarul, participând la formarea fructului asemănător cu o drupă.
Hippophae rhamnoides L. (cătina albă) este un arbust spinos, frecvent de-a lungul apelor, pe coaste pietroase, mai ales pe formațiuni geologice salifere. Este specie pionieră, cu rol foarte important în combaterea eroziunilor și alunecărilor de teren și favorizează procesul de pedogeneză pe terenurile nude. Florile sunt mici, brune-gălbui, unisexuate,dispuse dioic. Fructul este portocaliu, cu miros de ananas și este foarte bogat în vitaminele C, B1, B2, carotenoide, acizi grași, fitosteron, motiv pentru care are o largă utilitate fitofarmaceutică. Fiind considerată ca o adevărată "polivitamină naturală", fructele de cătină albă sunt utilizate în hipoavitaminoze și în anemii rebele. Uleiul gras din pericarp se folosește cu succes în tratamentul arsurilor și în ginecologie. Este una dintre cele mai valoroase și cercetate plante medicinale pe plan mondial.
Sunt plante lemnoase, cu sau fară țesuturi secretoare de latex. Au flori actinomorfe sau zigomorfe, heterochlamidee, cu androceu diplostemon, uneori haplostemon.
Cele mai multe specii sunt răspândite în sudul Asiei, în Africa și Australia. Au frunze nestipelate, cu glande ce au uleiuri aromatice, vizibile prin transparență ca niște puncte. Florile sunt bisexuate (rar unisexuate), actinomorfe sau zigomorfe, grupate în inflorescențe cimoase. Sepalele sunt libere sau unite, petalele sunt libere (pe tipul 4 sau 5), stamine 8-10, iar gineceul din 3-5 carpele libere la bază dar unite prin stilele lor. La baza ovarului se află un disc nectarifer intrastaminal, subovarian. Fructul este bacă, drupă, samară, hesperidă, capsulă sau schizocarp (mericarpic).
Dictamnus albus L. (frăsinel) are rizomi și rădăcini adventive. Tulpina erbacee ajunge la 80 cm inălțime, iar florile sunt alb-roze, puternic mirositoare. În tulpină și în frunzele mari, penat-sectate, se află alcaloizi toxici. Partea subterană are proprietăți diuretice și vermifuge, iar scoarța conține ulei volatil, fiind tonică și stimulentă.
Crește în locuri însorite și în pădurile de cer și gîrniță.
Citrus cuprinde 12 specii lemnoase cu frunze persistente (uneori cu un spin la bază). Florile sunt albe, cu androceu poliadelf. Fructul este o bacă mare, numită hesperidă (partea comestibilă provine din peretele intern al carpelei, care se transformă în endocarp). C. sinensis L. (portocalul), C. reticulata Blanco (mandarinul), C. paradisi (L.) L. (grapefruit), C. limon Burm. f. (lămâiul) sunt speciî răspândite în cultură, în diverse țări mediteraneene. Au valoare alimentară (conțin vitamine, acizi organici), dar și anumite utilizări medicinale (datorită uleiurilor volatile, principiilor amare), sau în cosmetică și parfumerie. Tinctura și uleiurile volatile au proprietăți tonice, stomahice și antihemoragice. Infuzia de frunze se administrează ca digestiv și antispastie sedativ. Uleiul volatil din flori de portocal are o putemică acțiune antispastică.
Cuprinde arbori cu frunze opuse și nestipelate, cu nervație penată sau palmată. În organele vegetative prezintă latex. Florile sunt grupate în inflorescențe corimboase sau în panicule. Floarea este bisexuată (rar unisexuată), de tipul 4-5, dialisepală și dialipetală, cu 8 stamine pe două verticile și cu disc nectarifer. Gineceul este format din două carpele concrescute, iar fructul este uscat, mericarpic, o disamară caracteristică.
Singura specie cu flori unisexuate, dispuse dioic și cu frunze compuse (imparipenat-compuse) este Acer negundo L. (arțar american), care la noi este cultivat mai ales în scop ornamental.
Celelalte specii ale genului Acer cresc spontan pe teritoriul românesc: A. tataricum L. (arțar tătăresc), are frunze aproape întregi, cu nervație penată; A. platanoides L. (paltin de cîmp), A. pseudoplatanus L. (paltin de munte), A. campestre L. (jugastru). Sunt specii forestiere, întîlnite din silvostepă pînă în etajul montan inferior, avînd nervație palmată și diferind prin morfologia frunzelor și prin dispoziția aripilor fructelor
Sunt specii lemnoase, cu muguri de primăvară mari, acoperiți de catafile rășinoase. Frunzele sunt palmat-compuse, opuse. Florile dispuse în inflorescențe cimoase sau racemoase sînt zigomorfe, poligame de tipul 4-5. Fructul este o capsulă spinoasăce se deschide prin trei valve și conține 1-2 semințe mari. Aesculus hippocastanum (castanul porcesc) este un arbore ornamental dar semințele au și utilizări medicinale datorită conținutului bogat în zaharuri, ulei, baze purinice, saponozide ș.a. Frunzele scoarța florile și semințele de castan au proprietăți antiinflamatorii și astringente.
Sunt plante erbacee, cu flori bisexuale, actinomorfe sau zigomorfe, pentamere. Fructul schizocarp prezintă uneori adaptări pentru autodiseminare.
Au frunze opuse (sau verticilate), simple, întregi, nestipelate. Flori actinomorfe, cu 5 sepale libere (sau concrescute la bază), persistente pe fruct. Corola are 5 petale libere, caduce, iar androceul este format din 5-10 (sau mai multe) stamine unite la bază într-un inel care are și glande nectarifere. Gineceul este alcătuit din 3-5 carpele concrescute, cu 5 loculi (fiecare avînd cîte două ovule anatrope). La fructificare fructul apare 10-locular din cauza aparițeiei în fiecare locul a unui perete fals (septum). Fructul este o capsulă septicidă, cu 8-10 semințe albuminoide.
Genul Linum (inul) are cea 230 specii, răspîndite on regiunile temperate și subtropicale. L. usitatissimum L. este o plantă anuală, cu flori albastre, cultivată atît pentru fibre, cît și pentru ulei. Semințele conțin 30-40% ulei sicativ, substanțe mucilaginoase, proteide, un heterozid cianogenetic (care se transformă în acid cianhidric, dar în cantități foarte mici, inofensive). Au acțiune purgativă (de natură mecanică), iar extern, făina și turtele măcinate, rămase după extragerea uleiurilor, se folosesc sub formă de cataplasme (comprese) în furunculoză și reumatism. Uleiul de in, amestecat cu o cantitate egală de apă, se recomandă pentru tratamentul arsurilor. Din fibrele de in se obțin cele mai fine țesături.
Plante cu organele supraterane acoperite cu peri care conțin substanțe volatile de tipul geraniol, mentonă etc. Frunzele (alterne sau opuse), divers divizate (palmat sau penat), au de obicei stipele, iar florile sunt pentamere, bisexuate, actinomorfe (Geranium sau Erodium) sau zigomorfe (Pelargonium), cu ovar superior. Staminele sunt de 2-3 ori mai multe decît petalele și se unesc la bază prin filamentele lor (unele verticile de stamine se transformă în staminodii). Gineceul este format din 5 carpele unite, cu 1-20 ovule anatrope în fiecare ovar. Ovarul se continuă cu un singur stil lung și se termină cu 5 stigmate libere. Fructul este schizocarp (mericarpic), cu rostru alungit. La maturitate fiecare fructuleț (mericarp) are un rostru format prin divizarea stilului.
Genul Geranium (ciocul berzei) cuprinde circa 14 specii în flora RM, răspîndite pretutindeni. G. robertianum (năprasnic) este o plantă cu tulpină fragedă, îngroșată la noduri, cu frunze dublu penat-sectate, cu peri glandulari pe ambele fețe. Florile sunt dispuse cîte două, pe un pedicel comun și au petale roz, cu trei nervuri mai deschise. Crește prin păduri și este o plantă urît mirositoare, dar partea aeriană are utilizări farmaceutice în afecțiuni bucofaringiene, ca antidiareic, pentru tratamentul bolnavilor de tuberculoză și diabet zaharat etc. în popor se crede că ar avea și proprietăți afrodisiace.
Genul Pelargonium (mușcate) are circa 250 specii răspîndite mai ales în sudul Africii. P. zonale (L.) Ait, P. peltatum (L.) Ait. ș. a. sunt cultivate și la noi, în sere, ca plante ornamentale. în medicina populară, frunzele se aplică pe răni și pe tăieturi.
Sunt plante lemnoase sau erbacee, cu flori bisexuate, mici, tetramere sau pentamere, actinomorfe, cu disc nectarifer intrastaminal (la baza ovarului). Fructele sunt capsule, drupe sau bace.
Arbori, arbuști spinoși, liane sau plante erbacee, avînd flori cu gineceu inferior, iar fructul o achenă sau drupă.
Rhamnus catharcticus (verigariu) este un arbust spinos, cu fruct o drupă roșie, comestibilă (utilizat ca expectorant și antiseptic).
Ziziphus jujuba Mill. este un arbust spinos, cu fruct o drupă roșie, comestibilă (utilizat ca expectorant și antiseptic). Frunzele sunt bogate on vitamina C și on taninuri. Este introdus în zona de centru și sud a RM.
Cuprinde plante lemnoase agățătoare (liane), rar arbuști sau specii erbacee. Uneori ramurile se metamorfizează în cîrcei. Frunzele, dispuse altern, sunt întregi sau palmat sectate. Florile mici, numeroase, grupate în inflorescențe cimoase, sunt actinomorfe, bisexuate sau unisexuate, de tipul 5 sau 4. Sepale mici, unite prin baza lor, petalele libere sau unite, iar staminele au între bazele lor glande nectarifere. Gineceul este format din 2 carpele unite, cu doi loculi (în fiecare cu cîte două ovule anatrope). Fructele sunt drupe cărnoase, suculente, cu 2-4 semințe ce conțin endosperm oleaginos.
Genul Vitis are cea 40 specii, răspîndite în emisfera nordică. Frunzele sunt palmat divizate, iar pe tulpină se remarcă prezența unor cîrcei ramificați. Vitis vinifera L. (vița de vie) este una dintre cele mai vechi plante de cultură, răspîndită pe tot globul. Frunzele de la unele soiuri de vinuri roșii conțin tanoizi și antociani, fiind utilizate empiric în afecțiuni vasculare, ca antidiareic, în tulburări de menopauză și hemoragii interne. Strugurii au proprietăți diuretice, fiind recomandați bolnavilor cu afecțiuni cardio-renale, în constipație cronică și obezitate. Seva de primăvară ("plînsul viței") se folosește în dermatite și conjunctivite. V. sylvestris Gmel. (vița sălbatică) este răspîndită în România în păduri umede dinvalea rîurilor Nistru și Prut și are flori unisexuate, dispuse dioic, iar bacele sunt mici, de culoare albastru-violacee.
Cuprinde specii lemnoase (arbori sau arbuști), erbacee sau suculente, adeseori cu latex. Florile lor au gineceu tricarpelar, trilocular și sincarp. Se remarcă prin hetemorfismul aparatului vegetativ și prin flori unisexuate, cu înveliș floral simplu (sau lipsește).
Cuprinde plante lemnoase sau erbacee, cu latex. Unele specii au aspect cactaceu, ca urmare a adaptării la secetele prelungite. Frunzele lor sunt alterne (sau opuse), stipelate. Flori mici, unisexuate, nude (sau cu înveliș floral simplu), grupate în inflorescențe diverse. Floarea masculă are numeroase stamine libere sau unite (în diferite modalități), dar uneori se poate reduce la o singură stamină. Floarea femelă este redusă la un gineceu tricarpelar, trilocular, sincarp, superior. Ovarul se termină cu 3 stile, fiecare dintre acestea avînd cîte două stigmate. În fiecare locul se află 1-2 ovule anatrope. Fructul este o capsulă septicidă, cu 3 semințe
Există cea 300 genuri cu 7500 specii, răspîndite mai ales în ținuturi deșertice, avînd adaptări interesante la acest mediu de viață.
Genul Euphorbia (laptele cîinelui, alior) are în organele sale canale laticifere nearticulate, cu latex alb. Florile unisexuate sunt grupate într-o inflorescență elementară bisexuată, numită ciațiu, care simulează o floare: în centru este floarea femelă, nudă, formată dintr-un ovar cu 3 stile și 6 stigmate, iar de jur împrejur sunt mai multe flori mascule reduse la cîte o singură stamină, cu un rest de înveliș floral. Această grupare se află într-o cupă provenită prin concreșterea a 5 hipsofile. Pe marginea superioară a cupei sunt 4 glande nectarifere eliptice, semilunare sau bicornute.
Ciațiile sunt grupate în inflorescențe dicaziale, iar acestea formează la rîndul lor inflorescențe compuse.
E. cyparissias L. este foarte răspîndită, din zona de stepă pînă în cea colinară, mai abundentă prin pajiștile xerofile sau xeromezofile, pe care le depreciază datorită faptului că latexul este toxic, conținînd alcaloizi, albumine, rezine vezicante. E. helioscopia L. este o buruiană comună în diverse culturi.
Ricinus communis L. (ricinul), originar din Africa, nu are latex. Frunzele sunt palmat-fidate sau partite, iar florile unisexuate sunt dispuse monoic, în inflorescențe racemiforme: cele mascule la bază și cele femele la vîrf. Fructul este o capsulă ghimpoasă, dehiscentă prin 3 valve și conține 3 semințe oleaginoase. Uleiul de ricin este un purgativ puternic, dar se uitlizează și în cosmetică. Datorită acidului ricinoleic, are o acțiune de stimulare a peristaltismului intestinal.
Sunt plante lemnoase sau erbacee, uneori semiparazite.
Arbuști mici, semiparaziți pe arbori rășinoși sau foioși. Se hrănesc cu ajutorul unor haustori, care extrag seva brută din vasele lemnoase ale plantei gazdă. Are frunze verzi simple, nestipelate (uneori reduse la scvame). Florile sunt unisexuate, actinomorfe, dispuse axilar în inflorescențe cimoase sau racemoase. Fructul este baciform sau drupaceu (partea cărnoasă provine din receptaculul florii). Semințele nu au cotiledoane și sunt înconjurate de o substanță vîscoasă ce ajută la diseminare.
Loranthus europaeus Jacq. (vîscul de stejar) are frunze căzătoare, flori pedicelate grupate în raceme laxe, iar fructul este o bacă galbenă.Parazitează aproape exclusiv pe speciile genul Quercus.
Viscum album L. (vîsc de foioase) are frunze persistente, flori sesile о grupate în inflorescențe dichaziale dense, iar fructul este o bacă albă. În frunzele de vîsc există diverse substanțe, cu acțiune hipotensivă imediată și de durată și cu efect bradicardizant (datorită acțiunii directe asupra miocardului). în medicina populară se recomandă pentru tratamentul antitumoral.
Încadrează un mare număr de specii lemnoase și erbacee, cu frunze întregi sau variat divizate, dispuse altern. Florile sunt mici, numeroase, grupate în inflorescențe de tipul umbelei simple sau umbelei compuse. Conțin uleiuri esențiale, oleo-rezine, glicozide, saponide și alcaloizi.
Sunt în general plante erbacee (uneori cu tulpina lignificată la bază), cu rădăcini pivotante. Tulpina este de obicei fistuloasă, iar frunzele, variat penat sau palmat-divizate, au teaca bine dezvoltată. Florile nu sunt niciodată solitare, ci sunt grupate on umbele simple sau compuse, rareori în umbele neregulate sau capituliforme. Umbelă compusă (umbelă de umbelule) este alcătuită din mai multe ramificații de ordinul I, numite radii, care au în vîrf ramificații de ordinul II, numite radiole, ce se termină cu flori. Grupul de flori pedicelate din vîrful unei radii se numește umbelulă (umbelă simplă). La baza umbelei compuse se pot afla hipsofile care alcătuiesc involucrul, iar la baza umbelulei se pot găsi alte hipsofile, ce formează involucelul.
Florile sunt, de regulă, bisexuate, actinomorfe sau zigomorfe, dialisepale și dialipetale, cu gineceu bicarpelar inferior. Uneori, toată inflorescența are aspectul unei flori și se poate numi floare biologică. Polenizarea este de obicei entomofilă. Fructul este uscat și se numește diachenă. La maturitate se desface în două semifructe (mericarpii), care sunt fixate în vîrful unui carpofor (o prelungire a axei florale). Pe fața externă (dorsală) a mericarpiilor sunt, de obicei, 5 coaste longitudinale, sub care se află fascicule conducătoare, iar între coaste există niște jgheaburi longitudinale, numite valecule, sub care se găsesc canale secretoare (cu uleiuri eterice, rezine etc), ceea ce face ca majoritatea speciilor din această familie să aibă miros caracteristic, fiind utilizate de multe ori în scopuri medicinale, ca aromatice sau condimentare.
Eryngium campestre L. (scaiul dracului) are toate frunzele spinos divizate. Rizomii, datorită substanțelor active pe care le conțin, au acțiune diuretică, fiind utilizați în calculoză renală și vezicală, și pentru efectul lor colagog . Crește în pajiști, locuri ruderale, din stepă pînă on etajul colinar.
Daucus carota L. ssp. carota (morcovul sălbatic), are involucrul format din hipsofile penat-sectate. Crește spontan prin locuri ruderale sau prin pajiști. D. carota L. ssp. sativus (Hoffm.) Arcang. (morcovul cultivat) are rădăcinile groase, bogate în caroten (provitamina A). Datorită pectinelor din rădăcină, are proprietăți antidiareice, fiind recomandat ca aliment dietetic pentru copii (crud sau fiert).
Carum carvi L. (chimion) este o specie bianuală, spontană în pajiști subcarpatice și montane, dar este și cultivat pentru fructele sale aromatizante, folosite în industria băuturilor alcoolice și în panificație. Uleiul volatil extras din fructe are acțiune carminativă și stimulentă a secrețiilor gastro-intestinale.
Angelica archangelica L. (angelica) este o plantă perenă, robustă, spontană în lungul pîraielor de munte. Prezintă un rizom gros, o tulpină înaltă de 1-1,5 m. Vagina frunzelor este evident umflată, iar umbelele sunt relativ sferice. Este o veche și renumită plantă medicinală, toate organele avînd substanțe cu proprietăți tonice gastrice. Rizomul conține diverse principii active (substanțe amare, uleiuri volatile), cu acțiune tonic-amară (stimulează secrețiile salivare), fiind utilizat în anorexii, dispepsii și meteorism . Extractele de rădăcină au acțiune antibiotică. Din acest motiv a fost intens recoltată și în prezent este amenințată cu dispariția,
Conium maculatum, (cucuta) are o tulpină fistuloasă, înaltă pînă la 2,5 m, cu miros neplăcut. Crește prin locuri ruderale și conține în toate organele alcaloizi toxici cu efecte paralitice și analgezice (suprimă durerea) asupra sistemului nervos la om. O cantitate de cca 10 g de frunze verzi poate provoca accidente motale la om, prin paralizarea mușchilor diafragmei și oprirea respirației.
Dintre speciile cultivate, în scop alimentar sau condimentar, mai pot fi enumerate: Levisticum officinale (leuștean), Petroselinum crispum(pătrunjel), Apium graveolens (țelina), Pastinaca sativa (păstîrnac), Anethum graveolens (mărar) etc. Ca plante medicinale sunt cultivate: Coriandrum sativum (coriandru), Pimpinella anisum (anason), Foeniculum vulgare (fenicul) etc.
Sunt plante lemnoase sau erbacee, cu frunze simple sau compuse, cu flori heterochlamidee, dialipetale sau gamopetale. Gineceul este sincarp, cu numeroase ovule dispuse parietal. Sunt răspîndite mai ales în regiunile tropicale și subtropicale, mai rar în zonele temperate.
Cuprinde ordinele: Dilleniales, Theales, Violales, Capparales, Salicales, Begoniales, Cucurbitales, Malvales, Ericales, Ebenales, Primulales.
Cuprinde plante erbacee sau subarbustive, cu caractere de primitivitate (au traheide scalariforme în xilem). Florile sunt mari, bisexuate și heterochlamidee, cu petale mari, care le dau valoare ornamentală. Androceul este format din stamine numeroase, cu disc nectarifer intrastaminal, iar carpelele sunt libere. Fructele sunt polifolicule semicărnoase, cu numeroase semințe prevăzute cu aril.
În mod spontan, în Republica Moldova crește doar Paeonia peregrina (bujor străin) întîlnit prin tufișuri și luminișuri de păduri, în sudul Moldovei.
Sunt arbori, arbuști sau liane sau plante erbacee, care în organele lor vegetative au glande și canale cu uleiuri eterice. Au frunze opuse și flori pentamere. Androceul polimer, adeseori poliadelf, iar gineceul este apocarp sau sincarp.
Cuprinde specii tropicale și subtropicale sempervirescente, cu frunze simple, pieloase, iar florile sunt solitare, actinomorfe, bisexuate, cu petale unite la bază. Staminele sunt numeroase, libere sau unite într-un tub. Gineceul alcătuit din 2-10 carpele unite, iar fructul este o capsulă sau drupă uscată.
Camellia japonica L., se cultivă în sere, ca plantă ornamentală. Thea sinensis L. (syn. Camellia sinensis (L.) O. Kuntze (ceaiul chinezesc) este un arbust cu frunze ovate, dințate pe margini și flori albe, parfumate. Frunzele conțin alcaloizi (teofilina, cofeina) și taninuri.
Cuprinde 90 de genuri cu cea 1300 specii, mai ales tropicale. Frunzele sunt simple, întregi, opuse, nestipelate. În frunze sunt glande și canale cu uleiuri eterice vizibile în transparență. Florile sunt mari, actinomorfe, bisexuate, pe tipul 5, cu caliciul dialisepal sau gamosepal, iar corola este dialipetală. Androceul are stamine numeroase, libere sau unite în mănunchiuri (o parte transformate în staminodii). Gineceul are 3-5 carpele unite, uni- sau multilocular. Fructul este o capsulă septicidă, uneori bacă sau drupă, iar semințele nu au endosperm.
Hypericum perforatum L. (sunătoare, pojarniță, ) este o specie erbacee, cu rizom din care pornesc rădăcini adventive și tulpini (sclerificate la bază) muchiate și multiramificate. Frunzele au glande cu uleiuri eterice, care apar ca niște puncte (perforații). Florile sunt galbene- aurii, dispuse în vîrful tulpinii și ramurilor în cime corimbiforme. Părțile aeriene ale plantei au miros balsamic și gust aromatic-amar și astringent, fiind utilizate în fitofarmacie pentru afecțiuni hepato-biliare, hiperaciditate și ulcer gastric. Uleiul eteric are acțiune antiseptică și cicatrizantă. Specia crește spontan de la cîmpie pînă on regiunea montană.
Sunt plante erbacee sau lemnoase, cu frunze alterne sau opuse. Florile sunt bisexuate, actinomorfe sau zigomorfe, de tipul 4-5. Placentația este parietală.
Cuprinde 22 de genuri cu cea 1000 specii cosmopolite, mult răspîndite în diverse habitate. Au frunze alterne, de obicei întregi, stipelate. Florile sunt bisexuate, zigomorfe (cu pinten), solitare sau în diverse inflorescențe. 
Petala anterioară se prelungește cu un pinten, în care pătrund cele două stamine inferioare, cu glande nectarifere la bază. Androceu format din 5 stamine, iar gineceul este tricarpelar, sincarp, cu numeroase ovule. inserate parietal. Stigmatul are diverse forme, cu adaptări la polenizarea entomofilă. Fructul este o capsulă valvicidă, uniloculară, cu numeroase semințe albuminate (au răspîndire mirmecoră). ; 
Viola odorata L. (toporași) are flori albastre și este frecventă din zona stepei pînă în etajul fagului, prin păduri și tufișuri. V. tricolor L. (trei-frați-pătați) este o specie anuală, corola avînd petale variat colorate: două petale superioare violete, două mijlocii galben-deschis și petala inferioară galbenă, dar prelungită cu un pinten. Crește prin pajiști, locuri pietroase, de la deal la munte. Florile au acțiune emolientă, iar rizomii și rădăcinile au proprietăți expectorante. Florile și frunzele sunt utilizate în industria parfumurilor. V. arvensis Murr. este o buruiană segetală, mai ales în culturile de cereale păioase.
Plante erbacee sau subarbuști, cu frunze alterne și flori bisexuate, actinomorfe sau zigomorfe, heterochlamidee, cu număr variabil de piese florale. Androceul este dialistemon, iar gineceul sincarp, superior, cu placentație parietală.
Ordinul cuprinde trei familii: Capparaceae, Resedaceae, Brassicaceae.
Sunt plante anuale, bienale sau perene cu, cu rădăcini pivotante, iar frunzele nu au stipele și sunt dispuse altern sau verticilat. Florile sunt unite în unflorescențe raceme simple sau compuse, și sunt bisexuate, actinomorfe mai rar zigomorfe. Florile sunt cu 4 sepale și 4 petale libere așezate față în față în formă de cruce, de unde și denumirea veche a familieii. Androceul de obicei este format din două stamine mai scurte și patru mai lungi, la baza filamentelor staminale se află glandele nectarifere. Geniceul are 4 carpele dintre care două sunt sterile.
La locul de sutură a carpelelor fertile se află un perete fals numit replum, pe care se fixează semințele și care împarte fructul în 2 loje. Fructul este silicvă sau siliculă, diferența dintre ele este că silicva are lungimea de cel puțin trei ori mai mare decît lățimea, în celelalte cazuri fructele brasicaceelor se numesc silicule. Tipic pentru multe specii din această familie este prezența unor heterozide cu gust picant (hreanul, muștarul, ș.a.). La fel sunt multe specii care înfloresc o singură dată și anume în ultimul an de viață.
Familia cuprinde peste 3500 specii cosmopolite răspîndite mai ales în regiunile temperate.
Reprezentanți:
Floarea este formată din: peduncul floral, receptacul, sepale, (totalitatea lor formează caliciul), petale, (totalitatea lor formează corola), stamine, (formează androceul) și carpele, care formează împreună, gineceul.
Aau sămânță cu 2 cotiledoane.

Cei trei mari este un termen folosit pentru a desemna cele mai mari trei puteri, companii, personalități sau organizații. Astfel, prin acest termen se poate înțelege:

Serviciul de Informații Externe (SIE), este conform legii 1/1998, „organul de stat specializat în domeniul informațiilor externe privind siguranța națională și apărarea României și a intereselor sale”.
SIE își desfășoara activitatea în conformitate cu Constituția României, a legilor existente, conform deciziilor Consiliului Suprem de Apărare a Țării (CSAT) și a regulamentelor militare. Serviciul face parte din sistemul național de apărare, iar activitatea sa este organizată și coordonată de Consiliul Suprem de Apărare a Țării, având caracter de secret de stat. Sursele de informații, căile și modalitățile de efectuare a misiunilor specifice precum și efectuarea lor, nu pot fi dezvăluite sub orice circumstanțe. Divulgarea în orice mod a informațiilor despre misiunile sau activitatea Serviciului de Informații Externe, este interzisă si se pedepsește cu închisoarea, conform legii.
Serviciului de Informații Externe este autorizat, în temeiul legii să utilizeze metode specifice, să dezvolte și să dețină mijloace adecvate pentru obținerea, verificarea, evaluarea, valorificarea, stocarea și protejarea informațiilor secrete cu privire la securitatea națională. De asemenea, are dreptul, în condițiile stabilite în temeiul legii, de a cere și obține de la autoritățile publice române, precum și de la companii, persoane juridice și de la persoane fizice, informații sau documente necesare îndeplinirii misiunilor sale.
Prin decretul nr. 111/8 februarie 1990 emis de Consiliul Frontului Salvării Naționale (CFSN), Centrul de Informații Externe (CIE) a fost confirmat ca o instituțuie a statului Român, mandatat să întreprindă activități în domeniul informațiilor externe. Legea nr. 39 din 13 decembrie 1990 a acordat o identitate Serviciului de Informații Externe, acest act de reglementare prevedea pentru prima dată denumirea de SIE, ca membru al CSAT. 
Cadrul legal care reglamentează activitatea SIE se bazează pe Legea nr. 51/1991 privind siguranța națională, Legea nr.415/2002 privind organizarea și funcționarea CSAT, Legea nr. 182/2002 privind protecția informațiilor clasificate și Legea nr. 1/1998 privind organizarea și funcționarea Serviciului de Informații Externe, completată prin Ordonanța de Urgență nr. 154 din 21 noiembrie 2001.
Într-o Europă Unită și într-o lume globală, SIE a dezvoltat, începând cu 1991, o cooperare strânsă cu instituții similare din multe țări, în special cu statele aliate din NATO și UE, având efecte benefice asupra apărării securității naționale. În conformitate cu reglementările naționale, serviciile românești de informații desfășoară frecvent acțiuni comun în scopul prevenirii și combaterii evenimentelor care ar putea aduce atingere securității naționale din România.
Cooperarea dintre structurile SIE și altele cu responsabilități în domeniul securității naționale se realizează prin schimburi de informații operaționale privind chestiuni de interes comun, precum și alte aspecte sau moduri de lucru care contribuie la asigurarea securității naționale. Acest proces se efectuează în conformitate cu anumite protocoale de cooperare negociate între părți, care prevăd obligația de a se informa imediat reciproc cu privire la aspecte legate de securitatea națională.
Relația Serviciului de Informații Externe cu societatea civilă și mass-media este gestionată de o structură specială în organigrama serviciului. Această structură coordonează, în același timp, în conformitate cu responsabilitățile sale, relațiile instituțiionale ale SIE cu Parlamentul, Administrația Prezidențială, Guvernul și organismele guvernamentale, precum și cu alte structuri ale administrației publice centrale. 
În comunicarea cu societatea civilă și mass-media, SIE exercită un echilibru necesar între dreptul cetățeanului de a fi informat în condiții de transparență și obigația de a păstra secrete informațiile care, în temeiul legii, nu pot fi divulgate. Acest lucru duce inevitabil la o serie de restricții determinate de specificul activității, care poate fi de altfel găsită în toate serviciile de informații din statele democratice.
Activitatea Serviciului de Informații Externe este organizată și coordonată de către Consiliul Suprem de Apărare a Țării (CSAT). CSAT aprobă structura organizatorică, de personal în timp de pace și în timpul mobilizării, regulamentul de funcționare, precum și atribuțiile Serviciului de Informații Externe. În fiecare an sau ori de câte ori circumstanțele fac necesară, directorul SIE prezintă rapoartele CSAT cu privire la modul în care Serviciul îndeplinește misiunile sale.
Controlul asupra activităților SIE este exercitată de Parlamentul României, printr-o comisie parlamentară specială, însărcinată cu respectarea confidențialității, precum și cu mijloacele și sursele de colectarea de informații. Comisia specială este alcătuită din trei deputați și doi senatori, aleși din rândul comisiilor de apărare, ordine publică și securitate națională ale celor două Camere ale Parlamentului. Controlul parlamentar are ca scop să verifice dacă activitatea Serviciului de Informații Externe este în concordanță cu Constituția României, precum și politicile statului român. În exercitarea atribuțiilor ce îi revin, Comisia cere de la SIE, prin intermediul directorului acesteia, documente și informații. Poate efectua de asemenea audieri ale personalului care are legătură cu chestiunile analizate. SIE este obligat să îndeplinească, în timp util, cererile Comitetului și să permită audierea persoanelor respective, cu aprobarea prealabilă de către directorul SIE.
Financiar, activitățile Serviciului de Informații Externe sunt auditate de către Ministerul Finanțelor Publice, care exercită prin delegare și o pre-verificare financiară preventivă, precum și Biroul de Audit, prin intermediul sau de urmărire privind controlul asupra executării bugetare de venituri și cheltuieli. Ministerul Public autorizează de asemenea legalitatea unor activități efectuate cu privire la colectarea de informații.
În anul 2010, bugetul alocat pentru SIE a fost de 214,3 milioane lei.
Serviciul de Informații Externe este condus de un director și un director adjunct.
Potrivit legii, șeful SIE este numit de președinte, prin decret, cu avizul CSAT.
Actualul director în exercițiu este Mihai Răzvan Ungureanu.
Director adjunct al Serviciului de Informații Externe este general Silviu Predoiu.
De la înființarea SIE, aceasta a fost condusă de:

Taninurile sunt compuși vegetali cu o structură chimică complexă, polifenolică (care cuprinde multe grupări hidroxil fenolice, dar și grupări carboxilice), cu gust astringent, capabile să precipite proteinele din pielea crudă, proteine cu care formează precipitate insolubile, imputrescibile, impermeabile (pielea tăbăcită). Taninurile fac parte alături de alcaloizi din categoria metaboliților secundari care se acumulează în plante și în organele acestora.
După capacitatea de hidroliză taninurile se împart în:
Datorită prezenței grupei hidroxil fenolice, taninurile pot da reacții de culoare cu clorura ferică sau cu alaunul feric.
Taninurile au capacitatea de a precipita proteinele din soluțiile lor apoase. Pielea crudă are capacitatea de a absorbi cantități mari de apă și, datorită acestui fapt, este supusă fenomenului de putrezire, mai ales în prezența microorganismelor. În stare uscată este dură și transparentă, dar prin procesul de tăbăcire pielea pierde capacitatea de îmbibare cu apă, transformîndu-se într-un material flexibil, care poate fi utilizat. Tăbăcirea pieii este un proces complex, care constă din cîteva etape:
Identificarea taninurilor se face în prealabil fie cu o soluție de gelatină (precipitate care se dizolvă în exces de reactiv), sau cu soluții de clorură ferică.Pentru examinarea histochimică se folosește reactivul Braemer, reactiv care în contact cu taninurile din celule va colora celulele respective în galben.
Metodele utilizate pentru analiza taninurilot pot fi grupate în:
în urma înțepăturilor produse de insecta Cynips gallae tinctoria (Hymenopterae) în mugurii foliari ai atborelui Quercus lusitanica.var Infectoria (Fagaceae), cînd rezultă produsul Gallae Halepensis (gale de Alep, gale turcești, sau gogoșile de ristic)
Formațiuzni patologice ce se obțin în urma înțepăturilor mugurilor foliari de la specia Rhus semialata, de către insecta Aphis chinensis, cînd se obține produsul Gallae sinensis, gale chinezești.

Sebastian Papaiani () a fost un actor român.
Tatăl său era de etnie greacă.
Actorul Sebastian Papaiani a fost decorat la 13 decembrie 2002 cu Ordinul național Serviciul Credincios în grad de Cavaler, alături de alți actori, "„pentru devotamentul și harul artistic puse în slujba teatrului românesc, cu prilejul împlinirii unui veac și jumătate de existență a Teatrului Național din București”".
Interviuri

Padiș este o zonă turistică din sud-estul județului Bihor, aflată la o altitudine medie de 1.200 m, ce prezintă un platou străbătut de o amplă rețea hidrografică (alcătuită din pâraiele "Ponor", "Valea Izvorul Ursului", "Pârâul Sec", "Gârjoaba", "Valea Boghii", "Valea Arsurii", "Valea Renghii", "Valea Trânghiesti", "Rădeasa", "Valea Galbenei", "Valea Bulzului") și un relief cu ponoare (doline), abrupturi stâncoase, peșteri, avene, măguri, chei și poiene.
"Zona turistică Padiș" este situată în ramura nordică a Munților Bihor, lanț din Munții Apuseni sau Carpații Occidentali.
Din punct de vedere administrativ, zona Padiș este situată în sud-estul județului Bihor, pe raza comunei Pietroasa, până la granița cu județele Cluj și Alba.
Zona este compusă din:
Zona turistică Padis este străbătută de drumul forestier Răchițele- Ic Ponor - Padiș - Boga - Pietroasa, cu o lungime de 53 km. Drumul este accesibil dinspre:
Accesul în zonă se poate face și pe următoarele poteci marcate:

Szilárd Bakay (n. 8 septembrie 1892, Budapesta - d. 17 martie 1947, Kiev) a fost un înalt ofițer al armatei ungare, ajuns la gradul de general-locotenent în timpul celui de-al doilea Război Mondial.
În octombrie 1944 fost răpit de germani și deportat în Lagărul de Concentrare de la Mauthausen, pe data de 17 martie 1947.

Creasta Cocoșului este o arie protejată de interes național ce corespunde categoriei a IV-a IUCN (rezervație naturală de tip mixt) situată în județul Maramureș, pe teritoriul administrativ al comunei Desești.
Aria naturală se află în partea central-nordică a județului Maramureș și cea nord-vestică a Munților Gutâi (o grupă muntoasă a Carpaților Maramureșului și Bucovinei, ce aparțin de lanțul muntos al Carpaților Orientali) pe teritoriul sud-estic al satului Mara, la circa 30 km nord, față de orașele Baia Mare și Baia Sprie.
Rezervația naturală a fost declarată arie protejată prin "Legea Nr. 5 din 6 martie 2000" publicată în Monitorul Oficial al României Nr. 152 din 12 aprilie 2000 (privind aprobarea planului de amenajare a teritoriului național - Secțiunea a III-a - arii protejate) și se întinde pe o suprafață de 50 de hectare.
Această rezervație este situată la o altitudine medie de 1200 m, punctul cel mai înalt al Crestei are 1450 m, fiind considerat vârful propriu zis. Este caracterizată printr-o grupare de stânci ascuțite cu o formă crenelată întinzându-se pe o lungime de 200 de m pe direcția NV - SE. Denumirea este dată de localnici datorită aseamănării crestei privite dintr-un anumit unghi cu o creastă de cocoș.
La baza Crestei se află o zonă cu aspect de podiș, denumită "Poiana Boului".
Creasta Cocoșului este o zonă naturală cu o gamă diversificată de floră și faună, exprimată atât la nivel de specii cât și la nivel de ecosisteme terestre. 
Flora este constituită din arbori și arbusti cu specii de: brad ("Abies alba"), molid ("Picea Abies"), pin ("Pinus"), larice ("Larix decidua"), zâmbru ("Pinus cembra"), zadă ("Larix"), tisă ("Taxus baccata"), fag ("Fagus sylvatica"), gorun ("Quercus petraea"), stejar ("Quercus robur"), carpen ("Carpinus betulus"), paltin de munte ("Acer pseudoplatanus"), tei ("Tilia cordata"), frasin ("Fraxinus excelsior"), jneapăn ("Pinus mugo"), ienupăr ("Juniperus communis"), păducel ("Crataegus monogyna"), soc negru ("Sambucus nigra"), alun ("Corylus avellana"), zmeur ("Robus idaeus"), măceș ("Rosa canina") sau afin ("Vaccinum myrtillus L.").
La nivelul ierburilor vegetează rarități floristice cu specii de drețe ("Lysimachia nemorum"), garofiță ("Dianthus carthusianorum"), gălbinele ("Lysimachia punctata"), limba cucului ("Botrichium lunaria"), crin de pădure ("Lilium martagon"), siminic ("Antennaria dioica"), plămânărică ("Pulmonaria officinalis"), luceafăr ("Scorzonera rosea"), brândușă de toamnă ("Colchicum autumnale"), ciuboțica cucului ("Primula vernis"), coada șoricelului ("Achillea millefolium"), țintaură ("Centaurium umbellatum") sau păștiță ("Anemone nemerosa").
Fauna rezervației este una diversificată și bine reprezentată de mai multe specii (unele aflate pe lista roșie a IUCN) de mamifere, păsări, reptile sau amfibieni (cerb, căprioară, lup cenușiu, mistreț, vulpe, râs, acvilă de munte, acvilă țipătoare mică, cristel de câmp, mierlă, sfrâncioc roșiatic, codobatură, bufniță, șopârla de munte, salamandră)
În vecinătatea rezervației naturale se află mai multe obiective de interes turistic (lăcașuri de cult, monumente istorice, arii protejate, zone naturale), astfel:

Kim Jong-il (limba coreeană: 김정일, hanja: 金正日, n. 16 februarie 1941, d. 17 decembrie 2011) a fost un om politic din Coreea de Nord, comandant militar cu gradul de mareșal al R.P.D.Coreene, conducătorul suprem al Republicii Populare Democrate Coreene între anii 1994 și 2011. După moarte, în 2012, a fost proclamat generalisim al R.P.D.Coreene.
În mod oficial, a fost președintele Comisiei de Apărare Națională din Coreea de Nord, Comandant Suprem al Armatei Poporului și Secretar General al Partidului Celor ce Muncesc din Coreea (aflat la putere din 1948). Îi succede tatălui său Kim Ir-sen, fondatorul Republicii Populare Democrate Coreene (Coreea de Nord), care a decedat în anul 1994.
În constituția nord-coreeană din aprilie 2009, este numit implicit „conducător suprem”.
Asemenea tatălui său, Kim Jong-il s-a bucurat de privilegii absolute și a avut un extraordinar cult al personalității în Coreea de Nord, unde Kim a fost venerat ca un erou, mare om politic, un "om măreț", și chiar, după cum relatează anumite surse, regele-zeu. Datorită caracteristicii secrete a guvernului nord-coreean, .
Este estimat că dictatorul consuma coniac Hennessy în valoare de peste 700 000 dolari anual, în condițiile în care un cetățean de rând câștigă doar 900 dolari anual.

<br>
<br>





Această categorie cuprinde oameni asociați Războiului din Vietnam.

Minutemen (în plural; la singular: "minuteman") este numele dat luptătorilor din milițiile populare din coloniile americane, care trebuia să fie gata de luptă într-un minut după darea alarmei. 
Termenul "minutemen" a fost folosit pentru denumirea mai multor unități militare americane de mai târziu, pentru a aminti de succesul și patriotismul primilor voluntari din timpul războiului de independență.



John Parker (13 iulie 1729 17 septembrie 1775) a fost un fermier, mecanic și soldat american, care a comandat miliția din Massachusetts în bătăliile de la Lexington și Concord din 19 aprilie 1775. Parker s-a născut în Lexington. Experiența sa câștigată la asediului Louisbourgului și la cucerirea Quebecului din timpul războiului pentru cucerirea Canadei a făcut ca să fie ales de concetățenii săi căpitan al miliției locale. 
În dimineața zilei de 19 aprilie 1775 era slăbit datorită bolii (tuberculoză). Se povestește că ordinele date de el în acea dimineată au fost: "Rămâneți pe loc. Nu deschideți focul decât dacă se trage asupra voastră, dar dacă vor să aibă un război, să înceapă aici." În timpul luptelor și-a văzut vărul, Jonas Parker, ucis într-o luptă corp la corp. Mai târziu, în aceeași zi, și-a organizat oamenii pentru a ataca armata regulată britanică care se întorcea de la Boston, într-o ambuscadă care a căpătat numele de "răzbunarea lui Parker".
Aceasta a fost singura acțiune militară la care a participat în timpul războiului de independență. Datorită bolii, nu a mai putut participa la bătălia de la Bunker Hill din iunie. A murit în septembrie, măcinat de tuberculoză. Nepotul lui Parker a donat muscheta unchiului său statului Massachusetts. Arma este expusă în camera Senatului statului Massachusetts.


Marius Căta-Chițiga (n. 13 februarie 1960, Timișoara) este un jucător de volei olimpic, laureat cu bronz la Jocurile Olimpice de vară din 1980 de la Moscova.
S-a născut pe 13 februarie 1960 în municipiul Timișoara. A început sportul de performanță în 1972 la Școala sportivă din localitate, sub conducerea antrenorului Gheorghe Horhat. Rezultate ca junior: titlul de campion național în 1974 la juniori 3 Târgoviște; locul șase la turneul final din 1975 la juniori mari, divizia școlară; locul cinci în 1976; campion național la divizia școlară și de juniori în 1977. Din acel an, a jucat la Dinamo București, echipă cu care a câștigat zece titluri de campion al României, o Cupă a Cupelor (1979) la Roeselare, Belgia.
În 1980, a fost component al echipei naționale a României, medaliată cu bronz olimpic la Jocurile de la Moscova. În 1981 a câștigat Cupa Campionilor Europeni. Anul următor, locul trei în aceeași competiție continentală. În perioada 1992-94 a jucat în Grecia, la Panellinios Atena. Revenit în țară, a jucat la Rapid București, între 1994 și 1996. A antrenat echipa feroviară în returul campionatului 1994-95, echipă pe care a promovat-o din Divizia B în Divizia A. În 1999, a antrenat pe RATB Grundfos.
Din 1996, este angajat al Ministerului Administrației și Internelor, cu gradul de comisar șef, activând în cadrul Direcției de Informare și Relații Publice - Serviciul Sport. Este membru în Comisia Tehnică a Uniunii Sportive a Polițiilor din Europa.
Din 2004, comentează volei în sală și volei de plajă, la Eurosport și Eurosport 2.


Victoria amazonica (syn. "Victoria regia") este o specie de nuferi de dimensiuni foarte mari, originară din Brazilia. Atât frunzele cât și florile au aceste dimensiuni. Frunzele au diametrul de până la 2 m, sunt peltate și au marginile ridicate în sus formând cu restul frunzei un unghi de aproximativ 90. Florile sunt și ele de dimensiuni mari având până la 0,40 m diametru. Ele sunt viu colorate și frumos mirositoare. În România această specie este cultivată în grădini botanice, în bazine cu apă special amenajate.

Cultura Republicii Macedonia este una bogată, manifestată prin artă, arhitectură, poezie și muzică. Există multe situri antice, protejate. Anual au loc festivaluri de poezie, cinematografie și muzică.
Stilurile de muzică macedoneană s-au dezvoltat sub puternica influență a muzicii bisericești bizantine. Macedonia se numără printre țările cu cele mai frumoase și bine conservate picturi-fresce bizantine, datând din perioada cuprinsă între secolele al XI-lea și al XVI-lea. Există câteva mii de metri pătrați de fresce pictate, mare parte dintre acestea fiind păstrate în stare foarte bună, reprezentând capodopere ale școlii macedonene de pictură ecleziastică.
În Macedonia trecutul se îmbină cu prezentul. Arhitectura veche, mănăstirile și bisericile de o deosebită frumusețe fac un contrast interesant cu noua arhitectură super modernă. Majoritatea mănăstirilor macedonene, ridicate în diferite perioade, și în mod special cele construite în secolul XI și secolele XV-XVI, s-au păstrat în întregime până astăzi. Colecțiile de icoane macedonene, în special colecția Ohrid, sunt printre cele mai valoroase colecții de acest gen din lume. După colecțiile de la Sinai și Moscova, acestea ocupă locul trei ca importanță în ortodoxie. Din punct de vedere bizantologic, această colecție este unică.
Cele mai importante evenimente culturale din țară sunt festivalul de vară de la Ohrid - festival de muzică clasică și dramă, Serile de Poezie de la Struga, care reunesc poeți din peste 50 de țări din întreaga lume, Serile Operei din Skopje din luna mai, Festivalul Internațional de Cameră de la Bitola, Teatrul Tineretului în aer liber, Festivalul de Jazz de la Skopje etc.



Piciorul cocoșului ("Ranunculus repens L.") este o specie erbacee, anuală sau bienală, foarte comună în zonele umede din pajiștile montane, în locurile mlăștinoase și pe malurile apelor. Planta are o tulpină erectă de 20 – 25 cm. Tulpina are la bază stoloni culcați. Înrădăcinarea se face la noduri. Frunzele, mai ales cele de la baza plantei, sunt trifidate cu un pețiol lung. Florile sunt galbene (sepale răsfirate, întinse, lânoase), pe pedunculi brăzdați și înfloresc primăvara - toamna.

Wilhelm Carl Grimm (n. 24 februarie 1786, Hanau — d. 16 decembrie 1859, Berlin) a fost un filolog, folclorist și scriitor romantic german. Este co-autor (împreună cu fratele său Jacob Grimm) al "Dicționarului limbii germane" precum și al unor celebre culegeri de povești, inspirate din motive populare germane. 

Șarașka (în limba rusă: "шара́шка") era numele neoficial al laboratoarelor secrete de cercetare și experimentare în sistemul lagărelor de muncă ale Gulagului sovietic. Din punct de vedere etimologic, "șarașka" derivă dintr-o expresie argotică "шарашкина контора (șarașkina kontora)", care se poate traduce aproximativ prin "biroul în care se bat câmpii" sau "biroul în care se învârti în jurul cozii", prin care, în mod ironic, era caracterizată o organizarea slabă, plină de improvizații și mistificări
Oamenii de știință și inginerii care se aflau în șarașka erau condamnați aduși din diferite lagăre de muncă sau de prizonieri, fiind obligați să muncească pentru rezolvarea unui număr de probleme științifice și tehnologice de maxim interes pentru statul sovietic. Condițiile de viață erau în general mai bune decât în lagărele din taiga, unde lipsa hranei și asistenței medicale, plus munca istovitoare, făceau nenumărate victime. 
Rezultatele cercetărilor făcute în șarașka erau de obicei publicate și atribuite unor oameni de știință sovietici aflați în libertate și agreați de conducerea partidului comunist, fără ca adevărații autori să fie menționați în vreun fel, numele acestora din urmă fiind de mult uitate în lumea academică. Unii dintre condamnații din șarașka, ingineri și cercetători excepționali, eliberați din detenție în timpul celui de-al doilea război mondial sau în perioada postbelică, și-au clădit cariere remarcabile în libertate și au ajuns cunoscuți în întreaga lume. 
În 1934, Leonid Ramzin și alți ingineri condamnați în urma așa numitului "proces al Partidului Industrial" au fost adunați într-un birou special de proiectare aflat sub controlul Administrației Politice de Stat. În 1938, Lavrenti Beria a propus crearea "Departamentul birourilor speciale de proiectare al NKVD al URSS" ("Отдел особых конструкторских бюро НКВД СССР"). În 1939, acest departament a fost redenumit ca "Biroul tehnic special al NKVD al URSS" ("Особое техническое бюро НКВД СССР"). În 1941, biroul și-a schimbat din nou numele în "Al patrulea departament special al NKVD al URSS" ("4-й спецотдел НКВД СССР"), care și-a încetat existența doar în 1953. Începând din 1939, acest departament special și-a desfășurat activitatea sub supraveghere a generalului Valentin Kravcenko, aflat în subordinea directă a lui Beria. 
Începând cu anul 1949, rolul șarașkăi a crescut în mod semnificativ. Dacă, la început, cercetările priveau în special în domeniul militar, prin ordinul MVD nr. 001020 din 9 noiembrie, au fost stabilite crearea a numeroase "birouri speciale tehnice și de cercetare" pentru numerose domenii "civile", în special în "zone îndepărtate ale Uniunii Sovietice".



Vasco da Gama este un pod suspendat care traversează râul Tagus în apropierea Lisabonei, în Portugalia. Este cel mai lung pod din Europa, cu o lungime totală de 17.200 de metri; podul traversează estuarul râului Tagus legând orașele Sacavém și Montijo. A fost numit în cinstea exploratorului Vasco da Gama.
Construirea podului a început în 1995 și traficul rutier a început pe 29 martie, 1998, după doar 18 luni și chiar înaintea Expo 98, un târg mondial, la 500 de ani de la descoperirea de către Vasco da Gama a căii maritime dintre Europa și India.
Pentru a parcurge podul spre nord trebuie plătită o taxă de 2,15 euro; în sens invers accesul este liber.

Academia Bârlădeană este o societate culturală înființată la Bârlad în anul 1915. Societatea, care și-a întrerupt activitatea după 1957 și a fost reînființată în anul 1990, editează o revistă trimestială ce poartă același nume, "Academia Bârlădeană". 
La 1 mai 1915, poetul George Tutoveanu, preotul Toma Chiricuță, tatăl profesorului Ion Chiricuță, și Tudor Pamfile au înființat la Bârlad Societatea literară „Academia bârlădeană” al cărei președinte de onoare era Alexandru Vlahuță, iar George Tutoveanu președinte în exercițiu.
Bârladul perioadei interbelice se caracterizează printr-o foarte bogată producție literară de o incontestabilă valoare, cu o contribuiție de luat în seamă, reprezentând publicistică, operă și talente literare.
Sub auspiciile Societății „Academia Bârlădeană” au fost tipărite reviste, volume de literatură și au fost organizate manifestări culturale ample. Printre membrii acestei asociații s-au numărat Nichifor Crainic, Pamfil Șeicaru, Atanasie Mândru, Gheorghe Tașcă, Ion Buzdugan.
Activitatea societății a diminuat în perioada postbelică și s-a întrerupt în 1957 după moartea lui George Tutoveanu. În anul 1990 societatea a renăscut prin inițiativa unui grup de intelectuali bârlădeni care a decis fondarea „Societății pentru cultură și știință Academia Bârlădeană”, președinte de onoare fiind ales scriitorul C.D. Zeletin.
În prezent societatea editează o publicație trimestrială ce poartă același nume, "Academia Bârlădeană", și sprijină atâta editarea de volume ale scriitorilor locali cât și publicarea de lucrări ce tratează diferite aspecte ale istoriei și vieții culturale bârlădene . 
Alte ziare și reviste din epocă:

Asociația pentru Apărarea Drepturilor Omului în România – Comitetul Helsinki (prescurtare APADOR-CH) este o organizație neguvernamentală, non-profit, înființată în 1990 în România, care acționează pentru protecția drepturilor omului și pentru stabilirea echilibrului atunci când acestea sunt în pericol sau sunt încălcate.
APADOR-CH se ocupă de încălcări ale drepturilor civile și politice ale persoanelor în raporturile lor cu autoritățile publice. Asociația desfășoară și acțiuni de prevenire si de semnalare a abuzurilor autorităților. APADOR-CH nu se implică în cazuri de conflicte între persoane fizice sau între acestea și instituții private. Asociația decide – în funcție de strategiile sale pe termen scurt și mediu – dacă preia un caz anume, dacă și cum se raliază unor acțiuni inițiate de terți sau dacă și cum reacționează în unele situații ce pot degenera în amenințări la adresa drepturilor civile și politice ale omului. Documentele postate pe siteul asociatiei pot fi consultate și folosite de orice persoană, inclusiv de autorități, cu condiția indicării sursei. Forma de prezentare a documentelor postate se stabilește în exclusivitate de asociație. 
Pentru perioada 2015-2017, APADOR-CH are ca obiective strategice:
Pentru atingerea obiectivelor propuse, APADOR-CH:
- elaborează comentarii scrise și propuneri de modificare a legilor/proiectelor de legi cu impact asupra drepturilor și libertăților civile;
- efectuează investigații extrajudiciare în penitenciare și aresturile Poliției pentru monitorizarea condițiilor de detenție;
- efectuează investigații extrajudiciare în cazuri de încălcări ale dreptului la viață, dreptului de a nu fi torturat, supus la tratamente inumane sau degradante, dreptului la libertate și siguranță a persoanei, pe care le consideră relevante;
- susține cazuri strategice în fața instanțelor naționale și a Curții Europene a Drepturilor Omului;
- inițiază și susține campanii de informare a publicului în probleme privind drepturile omului;
- dialoghează cu autoritățile statului;
- furnizeză informații celor care doresc să se adreseze Curții Europene a Drepturilor Omului;
- desfășoară orice alte activități pe care le consideră relevante.
APADOR-CH nu își limitează activitatea în România, ci caută oportunități de extindere, prin parteneri locali, în regiunile învecinate (Republica Moldova, Balcanii de vest, regiunea Mării Negre).
Membrii Consiliului Director al APADOR-CH sunt:
Echipa APADOR-CH:
sursa informațiilor: www.apador.org

Congresul Partidului Comunist al Uniunii Sovietice era cea mai înaltă instanță de conducere a Partidului Comunist (și a predecesorilor lui). De-a lungul istoriei, numele s-a schimbat în conformitate cu schimbarea numelui partidului. Frecvența întrunirii congresului a variat. Astfel, în deceniul al treilea al secolului trecut, erau convocate congrese anuale, pentru ca în perioada 1939 – 1952 să nu mai fie ținut nici o astfel de întrunire. După moartea lui Stalin, congresele au fost ținute la fiecare cinci ani. 
Primul congres al Partidului Social Democrat al Muncii din Rusia a fost ținut în 1898 în Minsk – Imperiul Rus (azi Belarus). Al doilea congres (ținut în Belgia) a dus la ruptura dintre cele două facțiuni, bolșevică și menșevică, ceea ce a dus la formarea a două partide de sine-stătătoare. 
Cel puțin din punct de vedere teoretic, Congresul era organul suprem de conducere al Partidului. Între congrese, partidul era condus de Comitetul Central, abreviat în limba rusă ЦК, ("Țeka").
De-a luncul timpului, CC al PCUS a devenit o simplă mașină de vot pentru aprobarea hotăririlor CC-ului, un organ de propagandă și de diseminare a deciziilor ale Biroului Politic (Prezidiumul, între 1952 și 1966). 
"Pentru mai multe amănunte consultați și: Organizarea Partidului Comunist al Uniunii Sovietice"
Datele la care s-au desfășurat primele 6 congrese sunt exprimate pe stil nou, respectiv stil vechi (în paranteze).


Levantul este o epopee postmodernă de Mircea Cărtărescu, scrisă după formula epopeilor clasice ale literaturii române (de exemplu, la Dimitrie Bolintineanu). "Levantul" a apărut prima oară la editura Cartea Românească, București, 1990, ISBN 973-23-0236-4.
Autorul relatează călătoria dinspre Levant spre București a unui tînăr revoluționar, care, cu ajutorul unui mic grup de prieteni (un pirat, un inventator, un francez, o tînără căuzașă) reușesc să înlăture domnitorul fanariot din București.
Textul este, însă, o adevărată recapitulare a istoriei literaturii române. Autorul parodiază autori cunoscuți și mai puțin cunoscuți, texte esențiale ale literaturii, de la Scrisoarea lui Neacșu din Cîmpulung, Conachi, Anton Pann, Eliade și Alecsandri pînă la poeții sec. XX, Arghezi, Ion Barbu, Ștefan Augustin Doinaș, Nichita Stănescu.
Tonul general este de patriotism siropos, provenit de la istoricii romantici ai naționalismelor din sec. XIX. Autorul intervine frecvent pentru a sublinia că epopeea e doar un text. Toate procedeele (parodia, citatul, ironia, obiectivarea textului) sînt procedee postmoderne.
Epopeea fiind umoristică, ea e practic o anti-epopee, ca romanul „Bravul soldat Svejk”.
Apare adesea citatul omagial (versuri ale altor poeți integrate în text).

Uzun Hasan ("Uzun Həsən" (înseamnă „"Hasan cel Lung" sau "cel Înalt"” în azeră)) (1453-1478), domnitorul azer, cel mai puternic reprezentant al dinastiei "Ağqoyunlu" (Akkoyunlu).
Începând din secolul XV relațiile Azerbaidjanului cu Europa au început să aibă și caracter politic. Aceste contacte s-au intensificat mai ales în timpul domniei regelui Uzun Hasan care a fost cel mai puternic reprezentant al dinastiei Ağqoyunlu (Akkoyunlu) sau după numele neamului - dinastiei "Bayındırıyye". Relațiile respective au avut ținta comună – Imperiul Otoman și pe sultanul Mehmet II Cuceritorul (1451-1481).
De ce statul Akkoyunlu (1468-1501) avea nevoie de alianța cu statele europene? Oare stimulul esențial al intensificării relațiilor era politica externă agresivă susținută de Imperiul Otoman sau pur și simplu europenii au dorit să folosească Akkoyunlu în lupta lor impotriva otomanilor? 
Relațiile diplomatice ale statului Akkoyunlu cu statele europene și războiul lui contra Imperiul Otoman din anii 1472-1473 s-au evidențiat în primul rând datorită politicii domnitorului țării Uzun Hasan, care avea interes în obținerea relațiilor comerciale directe cu Europa și al doilea rând în urma contradicțiilor adânci comerciale între otomani și Akkoyunlu privind comerțul extern care avea o importanță vitală pentru un stat medieval și nu în ultimul rând Drumul Mătăsii.
Ca să înțelegem condițiile respective trebuie să aruncăm o privire asupra istoriei Azerbaidjanului în secolele XII-XV. Epoca de Aur a poporului azer este considerat statul Atabecilor sub dinastia cumanică a Eldeghizilor. Aproximativ 89 ani din existența sa (1136-1225) acest stat a fost singura putere din tot Orientul Mijlociu, generând un uriaș progres în economia, cultura și literatura azeră. Pentru prima dată în istorie, Azerbaidjanul geografic și istoric s-a unit în cadrul unui stat centralizat având capitala la Tabriz (azi centrul provinciei iraniene Azerbaidjanul de Est), fapt care a creat un precedent pentru următoarele dinastii azere. Epoca aceasta a fost întreruptă prin invazia mongolo-tătarilor care a distrus toate marile orașe din țară, rezultând dinastia Elhanizilor cu fondatorul Hülaki (Hulaghu) han.
Invazia sus-numită la fel ca și cea a lui Tamerlan (anii 80 sec. XIV) a intensificat migrația triburilor turcice seminomade (transhumante) din estul Caspicii în Azerbaidjan între care se aflau neamurile "Qaraqoyunlu" (Karakoyunlu) și "Ağqoyunlu" (Akkoyunlu). Denumirea lor vine de la totemul reflectat în însemnul confederației tribale – "„Oaia Neagră”" și cea "„Albă”". Triburile menționate vorbeau aceeași limbă cu localnicii și reprezentau aceeași cultură, având singura diferență care se datora modului de viață seminomad al cuceritorilor. 
Vremurile tulburi au zdruncinat economia sedentară pentru că s-a prăbușit sistemul de irigații.
Așadar, comerțul extern a ocupat primul loc în economia statului. Doar de la Tebriz până în Turcia existau două drumuri de caravane: 
"*Tebriz-Diyarbakir-Mardin-Maraș-Kayseri-Ankara-Eskişehir-Bursa" 
"*Tebriz-Erzurum-Erzincan-Tokat-Amasya-Ankara-Bursa" 
Partenerii și clienții mătăsii azere în general erau negustorii europeni. La mijlocul secolului XV extinzându-și hotarele spre Est și Vest Imperiul Otoman a ocupat treptat centrele tradiționale de comerț. Mai târziu negustorii europeni și asiatici puteau să se întâlnească exlusiv pe teritoriul statului otoman. Tocmai a crescut cerere la mătase din care o mare parte se producea la Tebriz, Şamaxi, Şeki, Gence și alte orașe din Azerbaidjan datorită procesului de dezvoltare al relațiilor precapitaliste în nordul Italiei. În comerțul respectiv participeau, în general, în calitate de cumpărători, Florența și Veneția, iar vânzatori – azerii și armenii.
Conform politicii sultanului Mehmet Cuceritorul, Imperiul Otoman trebuia să devină o țară care exporta produsul prelucrat. Cu acest scop se punea orice obstacol posibil negustorilor azeri, obligându-i să vândă mătasea otomanilor în condiții nefavorabile. Așadar, după căderea Constantinopolului (Istanbul) în 1453 au început să apară contradicții comerciale grave. Politica otomanilor a fost o lovitură mare pentru relațiile economice ale Azerbaidjanului și putea provoca căderea statului Akkoyunlu. Mehmet II încercând să ocupe toată Asia Mică, inclusiv drumul mătăsii Tebriz-Tokat-Bursa, plănuia cucerirea tuturor statelor mici din Anatolia, Trapezunt (Trabzon), centrele genoveze din sudul Mării Negre și sursa principală a mătăsii – Azerbaidjan. În acest caz, conducătorii azeri au început să caute aliați în Europa, în spatele otomanilor. Istoria s-a repetat încă o dată, lupta pentru drumurile către Marea Mediterană și Marea Neagră dintre greci și perși, bizantini și iranieni s-a reeditat prin conflictul dintre Akkoyunlu și Imperiul Otoman.
Cucerirea statului grec din Trapezunt de către Imperiul Otoman (1461), a fost primul pas dușmănos împotriva Akkoyunlu. Până la Uzun Hasan încă doi suverani din dinastia Akkoyunlu erau căsătoriți cu fiicele împăraților din Trapezunt. Soția lui Uzun Hasan, Teodora (sau "Despina" și greșit "Caterina") era fiica împăratului Ioan IV și bunica fondatorului dinastiei azere a Safevizilor Ismayıl I (1501-1524). 
Mărginit la est și sud de către aliații otomanilor, precum statul Karakoyunlu și timurizii, Akkoyunlu era foarte vulnerabil și el nu a putut să împiedice campania militară a lui Mehmet II împotriva Trapezuntului. În primele lupte, cavaleria Akkoyunlu a fost învinsă, iar datorită primei femei-diplomat azere Sara xatun (Sara hatun) a reușit să evite soarta Trapezuntului, prin tratatul Yassıçemen (1461). Sfârșitul Trapezuntului însemna pentru Uzun Hasan pierderea ieșirii la Marea Neagră. Relațiile otomano-Akkoyunlu s-au agravat și mai mult după lupta pentru tronul beilicului Karaman din coasta mediteraneană a Anatoliei.
În 1467, suveranul Karakoyunlu Djahanșah (1435-1467) la instigația și cu sprijinul lui Mehmet II a înaintat spre capitală statului, încă emirat Akkoyunlu, orașul Diyarbekir. Însă în bătălia de noapte de la Erzincan armata Karakoyunlu a fost zdrobită și deja în 1468 Uzun Hasan cucerise toate ținuturile Azerbaidjanului până la sudul fluviului Kura. Tebriz a devenit capitala statului Akkoyunlu, iar Azerbaidjanul - cu excepție ținutul Ardebil al șeihilor Safevizi și statului Șirvanșahilor (799-1538) din nordul fluviului Kura – a fost considerat principală bază economico-teritorială a sa. În 1468 cele trei state azere l-au alungat pe Abu Said, ultimul urmaș al lui Tamerlan. În urma cucerirelor lui Uzun Hasan, statul Akkoyunlu a ieșit din blocada otomană, și astfel în Orientul Apropiat și Mijlociu a apărut o nouă putere politică. Relațiile otomano-Akkoyunlu au întrat într-o fază nouă.
Învingându-i pe Cahan șah și pe timuridul Abu Said, Uzun Hasan a putut să rivalizeze cu Mehmet II pentru stăpânirea în Asia Mică. Începând din anii 60 ai secolului XV, el a devenit principalul organizator al alianței statelor euro-asiatice împotriva Imperiului Otoman. Uzun Hasan voia ca, prin destrămarea acestuia, să ocupe toată Asia Mică, inclusiv strâmtorile Bosfor și Dardanele, și astfel să obțină controlul asupra comerțului dintre Europa și Orient. Victoriile lui au atras și atenția Europei și lumii creștine.
Prima alianță euro-asiatică a avut șansa de a se realiza înainte de cucerirea Trapezuntului, între cnezatele georgiene, Trapezunt, Akkoyunlu, Karaman și Papalitate. În 1460, ambasadorii Akkoyunlu au ajuns la Roma, dar observând caracterul slab al lui Pius XII, au părăsit orașul. În 1464 patru ambasadori orientali au venit la Veneția și au semnat un tratat de alianță cu Republica, iar Senatul venețian cu o majoritate de 110 voturi (16 contra) l-a ratificat. Ulterior, în această alianță au intrat, în anii 60, Karaman, Trapezunt, câteva beilicuri din Anatolia, Papalitatea, Ungaria, Burgundia, Albania lui Skanderbeg, regatul Cipru, Rodos. Dar nici un stat nu a îndrăznit să-i atace pe otomani.
În 1470, Mehmet Cuceritorul a luat sub control insula Eubeea, un important punct strategic, alungând definitiv Veneția din bazinul egeean. Înaintarea fulgerătoare a otomanilor i-a obligat pe aliați să ia măsuri importante. Anul următor s-a înnoit alianța între regatul Napolitan, Veneția și ducele Carol de Burgundia, Rodos, plus Papalitatea.
După victoriile asupra rivalilor săi din Orient, Uzun Hasan a început să se pregătească pentru războiul cu otomanii. Pentru centralizarea statului el a realizat reforme importante sub denumirea "„Hәsәn padșah qanunları”" ("„Legile împăratului Hasan”"), limitând influența aristocrației militare nomade. Statul se baza acum pe cetățenii sedentari, ceea ce a determinat inflorirea economiei. Armata feudală s-a transformat în cea mai puternică armată regulată din Orientul Mijlociu, unde era populația sedentară înrolată în cavalerie. Un ambasador venețian afirmă faptul că fiecare călăreț primește un salariu de 40-60 ducați pe an. Populația nemusulmană, inclusiv creștinii se bucurau de libertate religioasă. Pentru furnizarea armelor de foc pentru armată, suveranul planifica organizarea unei producții proprii în țară, în acest scop au fost invitați specialiști venețieni. Statul Akkoyunlu avea relații diplomatice cu Germania, cnezatul Moscova, Cehia, Hoarda de Aur, Polonia, Imperiul habsburgic, Ungaria, Papalitatea, Burgundia, Rodos, Cipru, regatul Napolitan, Karaman, Egipt, India ș.a. În Veneția el avea ambasadă permanentă și Uzun Hasan era numit de izvoarele europeni "„al doilea Tamerlan”" sau chiar "„al doilea Alexandru cel Mare”".
Pentru ca Imperiul Otoman să fie în același timp atacat din două fronturi, Uzun Hasan l-a trimis în 1471 în Europa pe ambasadorul Murad bəy, pe urma ambasadorului venețian care a fost la Tebriz pentru a-i convinge pe aliații europeni să atace împreună cu el pe otomani. Dar Mehmet II dejucând planul a mers la negocierile de pace și a neutralizat Veneția, pe de altă parte a început pregătirile impotriva Akkoyunlu. După ce negocierile au eșuat, la Tebriz a fost trimis ambasadorul Catterino Zeno care era nepot după mama al Teodorei Paleolog, soția lui Uzun Hasan. Conducatorul azer a ordonat mobilizarea, numai că încrederea lui în Veneția a fost zdruncinată și a început să intre în relațiile directe cu statele europene. El a înțeles că Veneția vrea să zdrobească Imperiul Otoman cu forța Akkoyunlu. Ambasadorul Hacı Mәhәmmәd trimis de el trebuia să verifice seriozitate europenilor și personal să însoțească armele de foc promise în Mediterana.
Dar nimeni nu a intrat în război la timp și folosind această șansă Mehmet II a ocupat Karaman care era singură ieșire Akkoyunlu la marea Mediterană, unde aliații se puteau uni și transmite artileria. Atunci în primavara anului 1472, conform principiilor de alianța armata Akkoyunlu în fruntea cu Őmәr bәy Bektaș oğlu a atacat Imperiul Otoman, luând sub control Bitlis, punctul strategic – Tokat, Karaman, Kayseri, Akşehir, Konya și a ajuns la Bursa.
Uzun Hasan se căsătorise cu Teodora de la Trapezunt, deci se înrudea cu dinastia greacă Theodoro din Crimeea. Iar o altă reprezentantă a acestei case, prințesa Maria Mangup era soția lui Ștefan cel Mare, domnul Moldovei. Astfel exista o situație favorabilă pentru apropierea celor două state care stăteau față în față cu același pericol. Nu este întâmplător că prin Caffa, Moldova și Polonia trimișii Akkoyunlu s-au străduit să stabilească contactul cu domnitorii creștini. Ștefan cel Mare plătea atunci sultanului haraciul care fusese moștenit de la Petru Aron, dar era interesat de recâștigarea independenței țării. El ducea un război pentru controlul Dunării și așadar planifica eliberarea bazinului pontic.
Pierderile turcilor erau mari, iar Uzun Hasan și-a pierdut în bătălie fiul. După victoria din Anatolia el și-a trimis solii în capitalele europene îndemnându-i pe aliați să intre în război. Ambasada medicului lui Uzun Hasan, Ishaq bəy trebuia să ceară ajutor. "„În ianuarie oamenii lui Uzun Hasan au venit prin Cetatea Albă la Cracovia pentru a spune lui Cazimir despre biruințele câștigate și a cere un ajutor ca să le poată duce mai departe. Ei se duseră până la Roma cu un călăuz polon, și Veneția, căreia i se scrise de Uzun Hasan cu același scop, printr-o solie ajunsă în martie, trimese la dânsul pe Cattarino Zeno,”" scrie istoricul român N.Iorga. Ishaq bəy a venit la Caffa și după ce a plecat spre Occident, mai precis la Veneția și Papalitatea, aliații lui, și prin Moldova. Ishaq bəy aducea către domnitorul moldovean Ștefan cel Mare o scrisoare din partea conducătorului statului Akkoyunlu, în care el dezvăluia cele întâmplate și cerea ca Ștefan cel Mare să-l ajute să răspândească în lumea creștinilor gloria realizărilor și importanța planurilor sale. Astfel îl îndemna pe Ștefan cel Mare să-i dea lovitura cea mare lui Radu, adică otomanilor, atrași pe frontul oriental. "„Otomanul”", scria regele Akkoyunlu către domnitorului moldovean, "„a înfrânt o părticică dintre ai mei, dar, unde mi-a fost ucis unul, zece din ai lui au picat.”" 
În aceste condiții a fost încheiat un tratat de alianță între cele două state impotriva otomanilor, momentul reprezentând și primul contact la nivel înalt dintre români și poporul azer. 
Legătura directă dintre acțiunile militare ale coaliției antiotomane, mai ales ale lui Uzun Hasan, și lupta lui Ștefan cel Mare contra Imperiului Otoman, a fost înțeleasă și de contemporanii evenimentelor. Candiotul Elia ben Elona Capsali menționează: "„S-a întâmplat ca atunci când toți principii supuși stăpânului" (Mehmet II-n.nm.) "au aflat ca Zucha-Zan" (Uzun Hasan-n.nm.) "intrase în luptă împotriva lui, ei s-au veselit cu toții, zicând: „Mehmed va fi acum nimicit. Ceea ce ne-a făcut el nouă, îi va face lui acum Dumnezeu...”. Și s-au răsculat împotriva turcilor... Între ei se afla și domnul Valahiei Mici" (Moldova-n.nm.)... "Dat fiind că țara sa este mică și locuitorii ei sunt puțin numeroși, dar cu toții viteji care se adăpostesc în munți și văi, cine ar avea îndrăzneala să se apropie de ei? Când a aflat așadar că Zucha-Zan a pornit la luptă împotriva stăpânului său, sultanul Mehmed al II-lea," (Ștefan-n.nm.) "a început să urzească fel de fel de planuri. Pe ascuns a pus capăt supunerii sale și și-a scuturat umerii de povară...”".
Uzun Hasan a ieșit la mare, dar nu a venit nici un aliat european și nici artileria promisă. Veneția planifica să obțină mai multe privilegii de la otomani, folosind victoriile aliatului său oriental. Fiind izolată, cavaleria Akkoyunlu a fost nimicită în bătălia de la Beyșehir de către artileria turcească și Mehmet II a recucerit teritoriile pierdute. Iarna a fost relativ liniștită, iar cele două părți se pregăteau de lupta decisivă. Abia în luna martie 1473, patru nave venețiene cu arme de foc au ajuns în insula Cipru, însă era prea târziu. Karaman fiind recucerit de otomani, statul Akkoyunlu nu mai avea ieșire la Marea Mediterană. Uzun Hasan a încercat să iasă la mare prin teritoriile mameluce, dar nu a reușit. 
Cu toate că, în bătălia de la Malatya (1 august 1473), armata Akkoyunlu i-a zdrobit pe otomani, omorând 56.000 călăreți turci și capturând 150 ofițeri și 35 comandanți, peste 10 zile acest succes nu s-a putut repeta. Mehmet II concentrase pe frontul oriental aproximativ 70.000 de oameni, plus alte corpuri de oaste dintre supușii săi atât musulmani, cât și creștini, inclusiv un contingent din Țara Românească.
Otomanii au reușit să iasă într-o zonă deschisă cum ar fi dealurile Otluqbeli (Otlukbeli) sau Tercan (Bașkent) unde au putut să folosească puști și tunuri. Bătălia aceasta a durat opt ore, adică toată ziua, și la ea a participat personal suveranul Uzun Hasan. Spre sfârșitul bătăliei, sultanul văzând pericolul de a o pierde, a introdus corpul modern de atunci – al ienicerilor cu sprijinul artileriei, ceea ce a decis soarta luptei.
La această bătălie a luat parte, de partea otomană, și Radu cel Frumos, ca prieten și vasal al sultanului Mehmet al II-lea, cu un contingent de 12.000 de oșteni din Țara Românească.
Aceasta a fost una din campaniile militare cele mai îndepărtate geografic la care au luat parte oșteni români .
După Otluqbeli, războiul otomano-Akkoyunlu (1472-1473) s-a terminat, deoarece deși înfrânt, Uzun Hasan continua să rămână un adversar periculos pentru Mehmet II și el nu a îndrăznit să exploateze situația. Cuceritorul Constantinopolului păstrând statut-quo la frontiera orientală de stat s-a întors pe frontul european. Negocierile antiotomane au continuat, dar după înfrângerea statul Akkoyunlu nu și-a revenit, în țară au început tulburările feudale. Uzun Hasan și-a petrecut restul vieții în campaniile militare împotriva elementelor centrifuge și a murit în 1478. Peste 23 ani statul Akkoyunlu a căzut și s-a ridicat o nouă dinastie azeră a Safevizilor. Fondatorul acesteia era nepotul după fiică al lui Uzun Hasan.
După neutralizarea statului Akkoyunlu, otomanii au cucerit toata Anatolia. În 1475 Hanatul Crimeea a fost luat sub control, iar în 1478 Veneția a fost înfrântă. Statul Akkoyunlu nu a câștigat războiul, fiindcă aliații lui europeni erau ocupați cu probleme interne și chiar colaborau cu otomanii, iar în cazul cel mai bun, prin succesele armatei Akkoyunlu voiau să obțină privilegii separate de Imperiul Otoman. Începând cu evenimentele de la Trapezunt (1461) până la 1473, statul Akkoyunlu a constituit un pericol pentru Imperiul Otoman și a reprezentat o contrapondere la efortul militar turcesc la Dunărea de Jos; constituind un pericol din spate, a luat o parte și uneori chiar toată greutatea loviturilor și a ușurat astfel situația statelor din Europa. Acesta este meritul istoric al poporului azer în fața popoarelor europene.
 

Imagine din filmulet color 1901

Sara, prenume feminin, soția principală a lui Avraam și mama lui Ițhac / יִצְחָק (cunoscut în alte transliterări ca Ițac sau Isaac), stăpîna lui Hagar.
Sara e subiectul multor discuții pe marginea Bibliei. Intre altele, în serviciul religios mozaic, indiferent de sectă, există o întreagă pericopă dedicată Sarei. Această pericopă a săptămânii (= citire, comentariu și interpretare a unei porțiuni din Vechiul Testament), Haie Sara, este transliterată de obicei în vest ca Chaye Sarah ori Hayye Sarah (חַיֵּי שָׂרָה — ebraicul pentru “viața Sarei,” care sunt primele cuvintele cu care început parshah) e bazată pe Genesa 23:1–25:18.
Este un nume extras din Biblie, luat de la numele soției lui Avraam si mama lui Isaac, Sara. Sensul cuvântului în ebraică este "prințesă". De fapt, numele ebraic Sarah provine din Egipt: Sa- înseamna fiul, Rah- este discul "soare", divinitatea cea mai mare la acel moment. Fiica zeului Ra a fost văzută ca o prințesă și, prin urmare, sensul său in ebraică. A fost adoptată în limba greacă și latină ca Sarah.
Există, de asemenea, o altă sursă de nume în Calabria și Sicilia Sara este diminutivul de la Rosario si cateva nume conectate la acesta ca Sario.
Sara, potrivit ISTAT, unul dintre numele cele mai folosite pentru nou-născuți în Italia la începutul secolului XXI-lea, fiind al patrulea cel mai popular nume din 2004, iar al doilea în 2006.
"Sara", sotia lui Avraam, celebrată de Biserica Catolică pe 19 august, de Biserica Ortodoxa pe 13 iulie și pe 10.9 de Biserica coptă.
Sfânta Sara al Antiohiei, martir, comemorat pe 20 aprilie.

Genul Ranunculus este un gen foarte comun care cuprinde câteva sute de specii spontane și cultivate.
Ranunculus este o plantă originară din Asia Mică și Grecia. Denumirea populară acesteia este Piciorul Cocoșului deoarece rădăcina ei este identică cu gheara unui cocoș.
Este o plantă folosită în rândul mireselor, dar nu numai, aceasta se poate planta și acasă.
Este o plantă sesensibilă care necesită timp pentru îngrijire și multă pasiune.
Se plantează bulbi în perioada de iarnă în fiecare an pentru ca aceasta să înflorească.
Fiind sensibilă la temperaturi extreme vară și reci iarna, aceasta este recomandată să fie pusă laun loc răcoros vara și iarna să fie acoperită cu paie sau frunze uscate a zonelor respective. 
Este preferabil să fie pusă într-o zonă luminoasă.
Udarea se face în cantități moderate. În timpul verii și în timpul creșteri planta va necesita mai multă apă, iar cand planta începe să se îngălbenească nu se mai udă.
Este recomandată înmuierea bulbilor în apă calduță în perioada de toamnă sau primăvara pentru a grăbi răsărirea.
Ranunculus acraeus 
Ranunculus acris 
Ranunculus alpestris
Ranunculus asiaticus
Ranunculus aquatilis 
Ranunculus lapponicus 
Ranunculus lingua 
Ranunculus occidentalis
Ranunculus peltatus 
Ranunculus sardous 
Ranunculus sceleratus 
Ranunculus septentrionalis 
Speciile spontane sunt în special perene, rar anuale sau bienale, cea mai cunoscută fiind Piciorul cocoșului.
Tulpina este de obicei ramificată,
Frunzele sunt de regulă adânc incizate. Ele pot fi lobate, penat-partite, sau sectate.
Florile au în mod obișnuit culoarea galbenă. Ele au o simetrie actinomorfă și sunt hermafrodite. Au periant. Staminele și carpele sunt numeroase.
formula_1 formula_2-
Se pot înmulți:
Ca plante ornamentale, se folosesc: în parcuri și grădini (stâncării, bazine, acvarii); în aer liber (pe malul apelor); ca flori tăiate; la ghivece, ca plante de apartament.

Dumitru Fărcaș (n. 12 mai 1938, Groșii Băii Mari, județul interbelic Maramureș) este un taragotist român de muzică populară.
Face parte dintr-o familie cu tradiție muzicală; bunicul, tatăl și cei doi frați mai mari au cântat la fluier. Dumitru se familiarizează cu instrumentul și se înscrie la liceul de muzică în 1956. Din 1962 până în 1967 urmează cursurile Academiei de Muzică „Gheorghe Dima” din Cluj-Napoca, în cadrul Facultății de Interpretare, la clasa de oboi.
Fărcaș i-a ascultat în înregistrări difuzate la radio pe taragotiștii Luță Ioviță, Ion Murgu Bănățeanu, Iosif Milu etc. După absolvirea academiei clujene, învață autodidact taragotul, împrumutând unele tehnici din cele specifice oboiului.
Dumitru Fărcaș și-a început cariera profesională în 1960, când s-a angajat ca instrumentist al Ansamblului „Maramureșul” din Baia Mare. În 1962 a preluat Ansamblul „Mărțișorul” al Casei de cultură a studenților din Cluj-Napoca,
împreună cu care a obținut numeroase premii naționale și internaționale.
Dumitru Fărcaș a primit titlul de „Cetățean de onoare” al orașului Phenian (Coreea de Nord) și al orașelor Cluj-Napoca, București, Reșița și Baia Mare. Este președinte de onoare al Congresului Internațional al Taragotiștilor. 
Președintele României Ion Iliescu i-a conferit artistului Dumitru Fărcaș la 29 noiembrie 2002 Crucea națională Serviciul Credincios clasa a III-a, "„pentru crearea și transmiterea cu talent și dăruire a unor opere literare semnificative pentru civilizația românească și universală”". El i-a conferit la 7 februarie 2004 și Ordinul Meritul Cultural în grad de Mare Ofițer, Categoria D - "Arta Spectacolului", "„în semn de apreciere a întregii activități și pentru dăruirea și talentul interpretativ pus în slujba artei scenice și a spectacolului”". 
La 7 martie 2008, Dumitru Fărcaș a primit titlul de Doctor Honoris Causa din partea Academiei de Muzică „Gheorghe Dima” din Cluj-Napoca.

Carmen Stănescu (n. 29 iulie 1925, București) este o actriță de teatru și film. 
A debutat în 1945 cu rolul "Ecaterina Ivanovna" în piesa "Frații Karamazov". Începând de atunci și până astăzi, a interpretat peste 30 de roluri pe scena Teatrului Național precum și a altor teatre din București.
Teatrul Național
Teatrul Municipal 
Teatrul Constantin Nottara
Teatrul radiofonic
Prin Decretul nr. 3 din 13 ianuarie 1964 al Consiliului de Stat al Republicii Populare Romîne, actriței Carmen Stănescu i s-a acordat titlul de Artist Emerit al Republicii Populare Romîne „pentru merite deosebite în activitatea desfășurată în domeniul teatrului, muzicii și artelor plastice”.
A fost distinsă cu Ordinul Meritul Cultural clasa a III-a (1967) „pentru merite deosebite în domeniul artei dramatice”.
Articole biografice
Interviuri

Un joc video este un joc electronic în care se interacționează cu o interfață grafică pentru a genera răspuns vizual pe un ecran. Jocurile video în general au un sistem de recompensare a utilizatorului, de obicei se ține scorul, acest sistem depinzând de îndeplinirea unor anumite obiective în joc.
În anul 2008, piața mondială de jocuri video a înregistrat o valoare de 41,9 miliarde de dolari
iar în 2011 a ajuns la 56 miliarde dolari.
Pentru anul 2015, piața este estimată să crească la 82 miliarde dolari.
Termenul joc pe calculator sau "joc pe PC" se referă la un joc care este jucat pe un PC, unde monitorul este principalul mijloc de feedback și care folosește ca dispozitiv de control un periferic de intrare, de obicei butonarea unui joystick (jocuri din arcade-uri), o combinație tastatură & maus/trackball sau un controller, ori o combinație dintre cele de mai sus.
"Jocuri pe calculator" sunt denumite și jocurile în mod text sau jocuri care folosesc și alte metode care includ sunetul sau vibrația ca principalul mijloc de feedback, dar in momentul actual apar prea puține jocuri noi care intră în aceste categorii.
Termenul "Joc pentru consolă" se referă la un joc care este jucat pe un sistem conceput special pentru aceasta, sistem care poate fi conectat la un televizor sau la un monitor. Denumirea de "joc video" poate fi folosită și pentru a descrie software făcut și pentru alte dispozitive: telefoanele mobile, PDA, calculatoare științifice performante, ceasuri electronice, camere video digitale, aparate foto digitale, MP3 playere.
Primele jocuri video au fost realizate între anii 1950 și 1960 de Jon Snell și rulau pe platforme cum ar fi osciloscopul, sau computere EDSAC. Cel mai vechi joc pe calculator, o simulare de rachete, a fost creat în 1947 de către Thomas T. Goldsmith Jr. și de Estle Ray Mann. O cerere pentru acordarea de drepturi de autor a fost făcută pe 25 ianuarie 1947 și patentată ca U.S. Patent #2,455,992 din data de 14 decembrie 1948. Mai târziu în 1952, o versiune a jocului X și 0 numită "Noughts and Crosses" a fost creată de A. S. Douglas ca parte a disertației de doctorat la Universitatea din Cambridge. Jocul rula pe un computer al universității numit Electronic Delay Storage Automatic Calculator (EDSAC). În 1958 William Higinbotham - care a ajutat să se construiască prima bombă atomică - a creat "Tennis For Two" în laboratoarele naționale din Brookhaven, situate în Upton, New York, pentru a distra vizitatorii laboratorului. În 1962 Steve Russel a creat jocul "Spacewar!", un joc de simulare spațială. Programul rula pe un DEC PDP-1 și este considerat de mulți specialiști atât primul joc pentru calculator cât și printre cele mai importante realizate vreodată. Jocul s-a răspândit rapid la universități și laboratoare de cercetare din țară. În 1968 Ralph Baer, care va fi cunoscut mai târziu și ca "Părintele Jocurilor Video", a patentat o versiune a unei console de jocuri numită Television Gaming and Training Apparatus. În 1967, Baer a creat un joc gen ping-pong pentru consolă care semăna cu "Tennis for Two" (și cu viitorul joc arcade "Pong"). A lucrat cu Magnavox și a creat în 1972 prima consolă, numită Magnavox Odyssey.
Jocurile Arcade au fost dezvoltate în anii '70 și, datorită ușurinței utilizării, au căpătat o popularitate imensă ceea ce a dus la perioadă de aproximativ un deceniu numită și epoca de aur a jocurilor Arcade. Primul joc arcade coin-operated (funcționa doar cu bani) a fost "Computer Space", creat în 1971 de Nolan Bushnell. În acele timpuri, înainte de apariția sălilor de jocuri (numite arcade-uri), jocurile electronice erau puse în baruri și taverne. Gradul ridicat de complexitate și faptul că jocul necesita ca utilizatorul să citească un set de instrucțiuni înainte să se joace, a dus la o popularitate foarte scăzută în aceste locații, așa că Nolan s-a văzut nevoit să caute noi idei.
În primăvara lui 1972, Bushnell a fost prezent la o demonstrație a sistemului Magnavox Odyssey în California și a jucat jocul de ping-pong al lui Baer pentru prima dată . La puțin timp după aceasta el și cu încă un prieten, Ted Dabney, au format o companie numită Atari (prietenul a fost același care a avut ideea pentru restaurantele Chuck. E. Cheese) apoi au angajat un inginer electronist pe nume Al Alcorn ca designer principal . Inițial Al trebuia să lucreze la un joc de curse dar, din cauza complexității, Nolan a decis ca Acorn să construiască un joc de ping-pong, o copie după jocul Tenis al consolei Odyssey . Jocul era așa de distractiv încât Nolan a decis ca să îl comercializeze, dar din cauză că dispozitivul avea numele "Ping-Pong" care era deja folosit, s-au mulțumit să îl numească "PONG". Interfața intuitivă a dus la succesul în baruri a jocului și a inițiat era jocurilor arcade.
În anii 1970 a avut loc lansarea primei console de jocuri. Patentul pentru Magnavox Odyssey creată de Baer a fost acordat în 1972 și a bătătorit calea pe care o vor urma consolele următoare. Pentru o vreme companiile cu produse similare (inclusiv Atari) au fost nevoite să plătească licență. Odată cu apariția versiunii de acasă a "PONG" (la început sub egida Sears Tele-Games), în preajma crăciunului anului 1975, popularitatea jocurile video a crescut. Succesul jocului "PONG" a făcut să apară sute de clone, printre care și Coleco Telstar.
La primele console, codul mașină pentru unul sau mai multe jocuri se făcea cu ajutorul logicii discrete și era codat direct în microcipuri, așa că alte jocuri adiționale nu puteau fi rulate. În anii 1970 jocurile au început să fie distribuite și cu ajutorul 
casetelor. Programele erau stocate pe chip-uri ROM care erau montate în casete de plastic, acestea putând fi introduse în sloturile de pe console. Atunci când casetele erau introduse, microprocesoarele din console citeau din memoria casetei apoi rulau programul stocat.
Trei sisteme au dominat era consolelor de a doua generație în America de Nord, acestea având vânzări cu mult mai mari ca acele ale produselor rivale:
În 1979, compania Activision a fost creată de foști programatori de la Atari, nemulțumiți de politica firmei. A fost prima companie dezvoltatoare de jocuri.
În 1983 a avut loc o scădere bruscă a popularității jocurilor numită și video game crash of 1983 care a fost provocată de suprasaturarea pieței din cauza calității foarte proaste a jocurilor oferite de terți, în special cele pentru sistemele Atari 
Consola Nintendo Entertainment System (NES) al firmei Nintendo a ajuns în America de Nord în 1985 și de una singură a adus în prim plan piața de consum pentru acasă. Sega a lansat imediat după, consola proprie numită Sega Master System, dar acest sistem nefiind capabil să ajungă la nivelul de popularitate al NES. Nintendo a continuat și a creat unele dintre cele mai cunoscute personaje din jocuri cum ar fi "Mario Bros." sau Wario și alte francize, multe dintre ele încă păstrându-și popularitatea chiar și în ziua de astăzi. Unul dintre factorii majori ai notorietății a fost că Nintendo a restricționat suportul pentru terți, limitând numărul de jocuri pe care le puteau ei produce (numai 5 jocuri pe an). Nintendo a creat un Sigiliu de Aprobare (Seal of Approval), pentru a ajuta jucătorii să aleagă jocurile ce îndeplinesc standardul impus de Nintendo.
Ultimele două decenii de istorie a jocurilor video au fost marcate de piețe separate pentru jocuri pe consolă, PC și pentru console portabile.
În 1989, Nintendo a lansat Game Boy, prima consolă portabilă și au distribuit jocul de puzzle Tetris împreună cu sistemul, pentru că Nintendo a crezut că un joc de puzzle va aduce mai mulți consumatori. Aproape în același timp au apărut alte console portabile, printre care Sega Game Gear și Atari Lynx, care, deși mai performante, aveau o durată a bateriei redusă și mai puține jocuri decât Game Boy. În timp ce producția altor sisteme portabile a rămas activă până la mijlocul anilor '90, Game Boy a rămas în topul vânzărilor de-a lungul vieții sale.
Piața nord americană a fost dominată de Sega Genesis imediat după debutul ei în 1989. Sistemul SNES s-a dovedit a fi un rival foarte puternic încă de la apariția lui în 1991. TurboGrafx 16 al NEC a fost primul sistem pe 16 biți comercializat în America de Nord, dar din cauza lipsei unei game variate de jocuri în limba engleză și a strategiei de marketing excelente a celor de la Sega, nu a avut succes la publicul american.
În Japonia s-a întâmplat exact contrariul, Turbografx 16 (în Japonia era consola era numită PC Engine) a avut mai mult succes ca Famicom (SNES) sau ca Mega Drive (Genesis). PC Engine a pierdut într-un final poziția de lider în fața Super Famicom dar datorită numărului mare de utilizatori fideli, producătorii au continuat să lanseze jocuri până la sfârșitul anilor 1990.
Unitățile CD-ROM au apărut prima dată pentru această generație de console, iar apoi pentru Mega Drive în 1991. Grafica 3D a apărut pentru prima dată pe aceste console și era posibilă doar cu ajutorul unor procesoare adiționale aflate în casetele cu jocuri.
Neo-Geo a fost cea mai scumpă consolă la lansarea ei în 1990. Un atu al ei a fost o redare foarte bună a sunetului și o grafică 2D de înaltă calitate, mult mai avansată decât a competitorilor, acest lucru datorându-se hardware-ului care era același ce se găsea în jocurile arcade ale firmei SNK.
În 1994-1995, Sega a lansat Sega Saturn și Sony a debutat pe scena jocurilor video cu PlayStation. Ambele console foloseau tehnologie pe 32 de biti; ușa pentru dezvoltarea jocurilor 3D era deschisă.
După multe amânări, Nintendo a lansat consola pe 64 de biți, Nintendo 64 în 1996, vânzând mai mult de 1,5 milioane de unități în doar trei luni. Jocul Super Mario 64 a devenit definitoriu pentru jocurile 3D de platformă.
În 1996 avându-și debutul pe PlayStation, PaRappa the Rapper a făcut popular un nou gen de jocuri în Japonia, jocurile video muzicale, Dance Dance Revolution și Beatmania urmându-i și devenind atracții omniprezente în arcade-urile Japoneze. Au fost cunoscute sub numele de jocuri Bemani, nume derivat din Beatmania.
Alte jocuri memorabile ale erei includ: "GoldenEye 007" (1997) de pe Nintendo 64 care a fost aclamat de critici pentru inovațiile aduse și pentru că a fost primul First Person Shooter (FPS) de succes pentru o consolă. Trecerea seriei "The Legend of Zelda" de la 2D la 3D s-a făcut prin jocul "" (1998), considerat unul dintre cele mai bune jocuri vreodată. Unul dintre jocurile populare de pe PlayStation a fost "Metal Gear Solid" (1998) care a pus bazele jocurilor de tip stealth. Până la sfârșitul anilor 1990, Sony a devenit un competitor de temut pe piața jocurilor video. 
Sega Dreamcast, lansată în 1998 avut succes în Japonia dar a avut vânzări dezamăgitoare în America de Nord, constrângând Sega să se retragă de pe piața consolelor. PlayStation 2 apărută în anul 2000 a fost a doua consolă din generația pe 128 biti care s-a lansat apoi urmându-i în 2001 Nintendo GameCube și Microsoft Xbox. Această generație de console s-a remarcat prin controversele majore pe care le-a provocat din cauza jocurilor cu conținut mare de sex, crimă, violență, consum de droguri, propagandă socială, cât și subiecte divergente de genul religiei, politicii, feminismului și economiei.
1998
2000
2001
2002
2003
2004
2005
2006
Pe primul loc în topul vânzărilor din actuala generație de console este Nintendo Wii, care a revoluționat gaming-ul datorită controlerului neobișnuit, în forma unei telecomenzi dar dotat cu senzori de mișcare. Noua consolă de la Sony PlayStation 3 are un atribut valoros prin opțiunea de instalare a unei distribuții de Linux ca sistem de operare, acest lucru fiind exploatat de comunitatea de gameri prin emularea mult mai simplă a consolelor mai vechi. Xbox360, consola fabricată de Microsoft, are ca avantaj că a fost lansată înaintea celor de mai sus, astfel deținând o gamă mai variată de jocuri. După Nintendo DS,Sony a raspuns cu PSP (PlayStation Portable) și a continuat cu PSP Go. Microsoft a creat noul „Xbox Kinnect” la care nu exista absolut nici un model de controller, iar pentru PS3 a fost lansat PS Move. Pentru PSP au aparut jocuri ce au inregistrat incasari uriase. (Prince of Persia, Assassin's Creed, God of War). Jocurile de tip MMORPG ca World of Warcraft și platformele de jocuri multiplayer cum ar fi Steam devin tot mai populare.
A opta generație debutează cu Wii U, urmând ca în octombrie 2013 să apară Playstation 4 și Xbox One, cu microsoft investind peste un miliard de dolari în dezvoltarea de noi jocuri, în timp ce Sony anunță multe jocuri indie pentru PS4.. Pe partea de portabil sunt lansate Nintendo 3DS, care aduce pentru prima dată jocurile 3D pe micul ecran, și PlayStation Vita, care implementează toutchscreen-ul și pe partea din spate a consolei. Apar și consolele bazate pe sistemul de operare Android, folosit în principal pentru smartphone-uri, cum ar fi Ouya și Nvidia Shield.
Jocurile au fost întotdeauna mai ușor de clasificat după genul lor, din cauza constrângerilor tehnice a diferitelor platforme, cum ar fi cele legate de spațiul alocat jocurilor. Odată cu trecerea anilor și creșterea banilor destinați producției jocurilor video, valoarea comercială a crescut iar cererea de talent creativ a obligat companiile să aducă artiști din afara industrei de specialitate.
Refolosirea unor anumite genuri este cel mai bine observată în încercarea de a stabili "francize", care de obicei folosesc aceleași caractere, situații, conflicte și teme de-a lungul continuărilor.
Drept urmare, deși multe jocuri sunt o combinație de mai multe genuri, există foarte puține cele care nu se încadrează în tiparele obișnuite, care atunci când au succes de obicei definesc un nou gen. Un joc care lansează un nou gen poate să nu fie primul de acel tip ci poate fi primul care are îndeajuns de mult succes comercial pentru ca alte companii să încerce să reproducă acel succes. Exemple ca "Super Mario 64" care a lansat genul jocurilor video de platformă pentru console sau "Doom" care a lansat genul First-person shooter pentru PC.
Există și combinații de genuri cum ar fi jocurile de genul Massively multiplayer online role-playing game (MMORPG).
Conform unor studii științifice, jocurile video ar favoriza dezvoltarea intelectului.
În anul 2015, peste 4.000 de români produceau, dezvoltau și testau jocuri video pentru companii care dezvoltă aceste produse în România.
Vânzările de jocuri video în România, pe ani:
<div class="infobox jocuri" style="font-size: 90%;" "vertical-align: right;">
Puteți găsi mai multe informații despre Jocuri video prin căutarea în proiectele similare ale Wikipediei, grupate sub denumirea generică de :


În ultimele decenii de existență, Uniunea Sovietică era formată din 15 Republici Sovietice Socialiste (RSS), denumite de cele mai multe ori simplu, Republici Sovietice. În interiorul URSS, republicile se mai numeau și republici unionale. Toate acestea erau republici socialiste și toate, cu excepția Rusiei, aveau propriul lor partid comunist. Toate cele 15 republici sunt acum țări independente, iar 12 dintre ele, excepție făcând țările baltice, fac parte din Comunitatea Statelor Independente.
Din punct de vedere constituțional, Uniunea Sovietică era o confederație. În conformitate cu articolul 72 al constituției sovietice din 1972, fiecare republică își rezerva dreptul să părăsească uniunea. De–a lungul întregii perioade a războiului rece, această prevedere a fost considerată inoperantă, însă, în decembrie 1991, articolul 72 a fost folosit pentru dizolvarea Uniunii Sovietice în momentul în care Rusia, Ucraina și Belarus au părăsit URSS–ul.
În practică URSS–ul era o entitate foarte puternic centralizată încă din momentul creării sale în 1922, și așa a rămas până la mijlocul deceniului al nouălea, când forțele politice eliberate de reformele lui Mihail Gorbaciov au dus la slăbirea controlului Moscovei asupra republicilor constituente, până acolo încât s–a ajuns la dezintegrarea Uniunii Sovietice.
În conformitate cu constituția adoptată în 1936 și modificată de–a lungul timpului până în octombrie 1977, fundamentul politic al Uniunii Sovietice era format de Sovietele Deputaților Poporului. Aceste soviete existau la toate nivelurile ierarhiei administrative, cu Uniunea Sovietică ca un tot sub controlul Sovietului Suprem cu sediul la Moscova.
Împreună cu ierarhia administrativă de stat, exista o structură paralelă a organizațiilor de partid, care permitea CC al PCUS să exercite un control foarte eficient asupra republicilor. Organele administrației de stat primeau directive de la organele de partid, iar numirile tuturor oficialilor de partid și de stat la nivel republican aveau nevoie de aprobarea organelor centrale de conducere ale partidului. Practica generală în republicile sovietice, altele decât Rusia, era aceea ca șeful statului constituent al federației să fie un oficial local, în timp ce secretarul general al partidului comunist republican să fie din afara republicii.
Fiecare republică avea un set de simboluri de stat unice: steag, stemă și, cu excepția RSFS Rusă, imn național.
Republicile au jucat un rol hotărâtor în destrămarea statului sovietic. În timpul lui Mihail Gorbaciov, glasnostul și perestoika au fost gândite să revigoreze statul unional. Aceste reforme au avut o serie de efecte neașteptate, care au dus la creșterea puterii locale. La început, liberalizarea politică a permis guvernelor republicane să capete legitimitate prin invocarea democrației, naționalismului sau prin combinarea amândurora. În plus, liberalizarea a produs fracturi în sânul ierarhiei de partid, ceea ce a dus la reducerea controlului centrului asupra periferiilor uniunii. La final, perestroika a permis guvernelor republicane să controleze veniturile economiilor naționale și să-și asigure o mai mare independență față de guvernul central.
De–a lungul deceniului al nouălea, conducerea sovietică a încercat să găsească noi structuri care să reflecte puterile crescute ale republicilor. Aceste eforturi s–au dovedit în final niște eșecuri, iar, în 1991, Uniunea Sovietică a încetat să mai existe, iar republicile unionale și–au proclamat independența. Republicile au devenit state independente, iar guvernele postsovietice au fost formate în mare parte din personalul guvernamental din epoca sovietică.
RSFS Rusă era cea mai întinsă republică sovietică și, de asemenea, republica cu cea mai numeroasă populație. După numărul de locuitori, următoarele republici erau RSS Ucraineană, RSS Uzbecă și RSS Kazahă.

Osciloscopul este un aparat electronic de măsură care servește la observarea și măsurarea unui semnal de tensiune electrică cu variație (frecvență) constantă, sau a mai multor semnale simultane de tensiune ce evoluează discret, folosind pentru asta în mod uzual un câmp grafic vizualizator (ecran), unde axa 'X'-lor (abscisa) este axa timpului iar axa 'Y'-lor (ordonata) este axa reprezentării amplitudinilor semnalelor de măsurat (observat).
Osciloscopul analogic clasic este realizat ca un tub catodic în care un fascicul de electroni este accelerat spre un ecran fosforescent și produce pe acesta un punct luminos. Poziția "x"-"y" a punctului luminos pe ecran este comandată prin circuite și dispozitive specializate. Astfel, ecranul osciloscopului devine un grafic al variației în timp a unei tensiuni electrice sau afișează două tensiuni electrice una în funcție de cealaltă, ca de exemplu în cazul figurilor Lissajous.
Osciloscoapele moderne sunt adesea digitale și prezintă graficele fie pe un monitor încorporat, fie pe monitorul unui calculator. Aceste osciloscoape convertesc semnalele electrice analogice de măsurat într-o corespunzătoare reprezentare digitală și pot avea un număr suplimentar de funcții, între care: memorare de date, analiză matematică a semnalelor, tipărirea opțională a lor folosindu-se imprimante și salvarea lor prin memorare în format digital, ca fișier pe unități de memorie, cum este discul magnetic. Începând cu anii 1980 osciloscoapele digitale au devenit mai numeroase decît cele cu tub catodic, cu excepția unor aplicații specializate.
Semnalele de intrare sînt reprezentate de semnalul (semnalele) de măsurat și eventual, semnalele de sincronizare dacă nu sunt disponibile de la generatoare de semnal interne sau sunt cerute din afară de procedura de măsurare. Acestea sînt introduse în osciloscop fie prin cabluri coaxiale atașate prin conectoare de tip BNC, fie prin sonde (de semnal) cu care se culeg din diferite puncte ale circuitului electric inspectat.
Osciloscoapele au în general numeroase posibilități de reglare și moderare, printre care cele mai importante sînt:
Osciloscopul servește la măsurarea și observarea unor semnale electrice (în general de tensiune) provenite de obicei din circuite electronice, ca de exemplu televizoare, amplificatoare audio, oscilatoare electronice, diverse circuite digitale etc. Analiza formei și parametrilor acestor semnale este utilă în construcția, reglarea sau repararea unor astfel de circuite.
Pentru măsurarea semnalelor de intrare și a intervalelor de timp, pe ecran există un caroiaj ale cărui diviziuni corespund unor unități de tensiune sau timp calibrate în V/diviziune, respectiv s/diviziune. Astfel, printre parametrii cei mai importanți ai semnalelor electrice care se pot măsura sînt următorii:
Primul osciloscop a fost construit în 1897 la Strasbourg de către fizicianul german Karl Ferdinand Braun, cel care printre altele a descoperit în 1874 că un contact punctiform pe un semiconductor are proprietatea de a redresa curentul alternativ. Tot el inventase și tubul catodic, dar îl folosise numai pentru a studia proprietățile fasciculelor de electroni (numite atunci „raze catodice”). Braun a introdus în tubul catodic o pereche de plăci metalice între care a generat un cîmp electric prin aplicarea unei tensiuni. Astfel, dacă tensiunea aplicată pe aceste plăci este alternativă, fasciculul de electroni este deflectat dintr-o parte în alta (înspre placa pozitivă), ceea ce se poate observa prin oscilarea punctului luminos de pe ecranul tubului catodic. În cinstea acestei invenții, tubul catodic este numit și astăzi, în țările unde se vorbește limba germană, „tub Braun” („Braunsche Röhre”).
Osciloscopul modern a fost dezvoltat de Allen DuMont. 

Corvallis (pronunție, AFI, ) este un oraș universitar situat în zona central-vestică a statului , . Numit la început "Marysville", după una din fondatorii așezării, Mary Lloyd, Adunarea Legislativă a statului a schimbat numele așezării în "Corvallis" în 1853, utilizând expresia din latină "cor vallis", care semnifică "inima văii". Corvallis a primit statutul de oraș în 1857. Orașul este sediul comitatului Benton.
Conform Biroului de Recensământ al Statelor Unite, în iulie 2004, populația orașului era estimată la 50.380. Ziarul local, "The Corvallis Gazette-Times" are un tiraj săptămânal de 11.524 și un tiraj duminical de 12.021.


Elie Carafoli (n. 15 septembrie 1901, Veria, Grecia d. 24 octombrie 1983, București) a fost un inginer român, constructor de avioane, membru al Academiei Române din 1948, considerat unul dintre pionierii domeniului aerodinamicii.
S-a născut la Veria (Macedonia, Grecia) într-o familie de aromâni.
Studiile le-a început la Școala Comercială din Salonic și le-a continuat, în România, la Liceul "Mănăstirea Dealu", apoi în continuare la Școala Politehnică din București.
Plecat la Paris, a audiat cursurile de mecanica fluidelor și cele de aerodinamică la Sorbona, unde și-a luat doctoratul în fizică-matematică.
Intră la Laboratorul Aerotehnic de la Saint-Cyr, unde lucrează alături de Albert Toussaint și Paul Painlevé.
Aici realizează un tunel aerodinamic destinat vizualizării mișcării fluidelor, foarte mult apreciat la Congresele Internaționale de Aerodinamică, fiind distins în 1928 cu "Médaille d'honneur argent".
Reîntors în țară, Carafoli a deschis primul curs de Aeronautică la Școala Politehnică din București în anul 1928. A fost primul pas în înființarea Facultății de Aeronave din București.
În perioada 1928 - 1933, a funcționat ca inginer-șef al Serviciului de studii și construcții și director al Industriei Aeronautice Române de la Brașov.
Din punct de vedere teoretic, Carafoli a abordat problema mișcării generale în jurul unui contur.
A efectuat cercetări asupra aripilor monoplane și asupra mișcărilor conice în regim supersonic.
Elie Carafoli a realizat concepția avioanelor de concepție autohtonă, cu nenumărate performanțe.
Astfel, a proiectat modelele IAR CV 11, IAR-12, IAR-13, IAR-14, IAR-15, IAR-16, IAR-21, IAR-22, IAR-23, IAR-24, produse la IAR.
Activitatea lui Elie Carafoli s-a bucurat de o largă prețuire atât în țară, cât și în străinătate.
A fost membru titular al Academiei de Științe din România începând cu 21 decembrie 1937.
În 1948 devine membru al Academiei RPR, iar în anul următor membru al Academiei de Științe din New York.
Carafoli a mai fost: membru al Academiei Internaționale de Astronautică, al Academiei din Toulouse, președinte al Federației Internaționale de Astronautică, din partea căreia a primit medalia de argint.
În 1970 a primit medalia "Carl Friedrich Gauss".

Biserica Ortodoxă de Stil Vechi din România a luat ființă în anul 1924, când Biserica Ortodoxă Română a introdus calendarul gregorian, fapt care a determinat un grup de preoți și credincioși să serbeze în continuare sărbătorile după vechiul calendar (iulian), astfel luând naștere mișcarea "stilistă" în rândul românilor.
Separarea Bisericii Ortodoxe în Stil Vechi și Nou a avut loc în 1923, când la Constantinopol s-a decis trecerea de la calendarul iulian la calendarul gregorian. Singurul opozant al schimbării, mitropolitul Visarion Puiu, s-a exilat în 1944 în Occident, murind la Paris.
Cel mai cunoscut oponent al introducerii noului calendar era ieromonahul Glicherie Tănase. Acesta a fost nevoit să părăsească Mănăstirea Neamț - Schitul Pocrov și să construiască alte lăcașuri de cult pentru a putea sluji după calendarul vechi. Ulterior el a devenit primul mitropolit al Bisericii Ortodoxe Române de stil vechi, în sânul căreia a fost creată o nouă ierarhie. 
Biserica Ortodoxă de Stil Vechi din România are o mitropolie autonomă cu sediul la Slătioara în comuna Râșca, județul Suceava. În perioada 1985 - 1992 conducător al Bisericii Ortodoxe de Stil Vechi a fost mitropolitul Silvestru Onofrei. Întâi-stătătorul Sinodului Bisericii Ortodoxe Române de stil vechi este mitropolitul Vlasie Mogârzan, care este secondat de 10 episcopi.
În anul 1992 erau înregistrați circa 32.000 de credincioși ortodocși de stil vechi (din București și dintr-o parte a Moldovei).
În anul 2010 erau înregistrați circa 500.000 de credincioși ortodocși de stil vechi (din București și dintr-o parte a Moldovei).
Conform unei alte estimări, în anul 2007 în România trăiau peste un milion de adepți ai bisericii ortodoxe de stil vechi, îndeosebi ruși lipoveni, armeni și sârbi.
În anul 2008 în România existau 130 de biserici, schituri și mănăstiri pe stil vechi.

Baltic este un termen care se poate referi la:

Vasile Sidea (n. 1927; d. 1996) a fost un handbalist și arbitru de handbal român, președinte al Colegiului Central de Arbitri (1960 – 1991).
A fost arbitru la Jocurile Olimpice din München din 1972 și la cele din Montreal din 1976, precum și la campionatele mondiale din:
1962 România CM Feminin, 1964 Cehoslovacia CM Masculin, 1967 Suedia CM Masculin, 1970 Franța CM Masculin, 1974 RDG CM Masculin, 1978 Danemarca CM Masculin.
A fost observator internațional la Federația Internațională de Handbal (IHF), membru în IHF la Comisia de Redactare Regulamente. A avut 3 fii: Ionel, Augustin și Dorel.

Prin termenul republicile baltice sunt desemnate trei foste republici sovietice: RSS Estonă, RSS Letonă și RSS Lituaniană. Cele trei republici au fost numite "baltice" datorită faptului că ele ocupau cea mai mare parte a coastei sovietice la Marea Baltică. Țările suverane Estonia, Letonia și Lituania, care-și cuceriseră independența în 1918, au fost ocupate și anexate de Uniunea Sovietică în 1940. După o perioadă în care cele trei republici au fost ocupate de Germania Nazistă (1941 – 1944/1945), cele trei țări au fost reintegrate în URSS. Ele și-au recucerit independența în 1991. Cele trei republici sunt numite în mod colectiv uneori statele baltice. 
Statele Unite ale Americii și alte democrații occidentale au considerat incorporarea forțată a celor trei republici în Uniunea Sovietică ca fiind ilegală și, cel puțin formal, nu au considerat cele trei republici baltice părți constituente ale URSS. Aceeași interpretare legală este adoptată de guvernele actuale ale celor trei țări baltice. 
În perioada sovietică, cele trei republici erau denumite neoficial în limba rusă "Прибалтика" - Pribaltika. 
Cele 15 republici sovietice (16, până în 1956) care formau Uniunea Republicilor Sovietice Socialiste, inclusiv cele trei state baltice, aveau, cel puțin formal, un anumit grad de suveranitate, dispunând, în conformitate cu prevederile constituției, de dreptul de a părăsi statul federal. În practică, însă, URSS era un stat foarte puternic centralizat, condus de la Moscova. În Uniunea Sovietică a fost dusă o politică de rusificare prin încurajarea rușilor, dar și a nerușilor, să se stabilească în cele trei republici baltice. În zilele noastre aproximativ un sfert din populația Estoniei o reprezintă rusofonii. În Letonia, rușii reprezintă aproximativ o treime din populație, iar în capitala Riga rușii îi depășesc ca număr pe letoni. 
În conformitate cu legile sovietice, limbile locale (estona, lituaniana și letona) aveau statutul de limbi oficiale în republicile sovietice corespunzătoare. Aceste limbi erau folosite în administrația locală în paralel cu limba rusă, care era limba oficială în URSS. Totuși, cum toți noii veniți în cele trei republici erau vorbitori de limbă rusă (chiar dacă nu erau etnici ruși), numărul lor crescând neîncetat, ei nefiind motivați să învețe limbile locale. Aproape toată lumea trebuia, însă, să învețe rusește, pentru a se descurca în viața de zi cu zi. 
Politica culturală sovietică, care încuraja multiculturalismul, a permis estonilor, letonilor și lituanienilor să-și păstreze identitatea națională orientată către Europa. În perioada sovietică această orientare europeană îi făcea să apară drept "occidentali" din punct de vedere politic și cultural. După recucerirea independenței, puternica identitate națională a statelor baltice, precum și faptul că în perioada interbelică ele au existat ca state suverane, au facilitat tranziția lor către statutul de țări suverane cu o ordine constituțională liberală.


În timpul războiului civil din Finlanda, 1918, Gărzile Roșii au fost reprezentate de rebelii socialiști și comuniști , care au fost înfrânți de forțele Gărzii Albe finlandeze și a aliaților lor germani. Victoria Albilor a împiedicat răspândirea revoluției bolșevice în Finlanda.
Conducătorul Gărzilor Roșii finlandeze a fost Kullervo Manner.

Sfântul Zaharia de Ierusalim a fost patriarh de Ierusalim la începutul secolului al VII-lea.
Sfântul Zaharia a trăit la sfârșitul secolului al VI-lea și începutul secolului al VII-lea, devenind patriarh în anul 609.
În anul 614 împăratul persan Hosroes a atacat Ierusalimul, l-a prădat și a întemnițat o mulțime de creștini (unele surse vorbesc de 90000 de morți), printre care și pe patriarhul lor, Zaharia. Hosroes a capturat, de asemenea, și Sfânta Cruce. La puțin timp însă, Hosroes a fost obligat să încheie pace cu împăratul bizantin Heraclius (610-641).
Prizonierii, printre care și Sfântul patriarh Zaharia, au fost eliberați, iar Sfânta Cruce a fost adusă înapoi la Ierusalim, în anul 629, și depusă din nou în Biserica Sfântului Mormânt din Ierusalim, după ce Sfântul patriarh Zaharia a înălțat-o în văzul tuturor în anul 630, la 14 septembrie, ziuă pe care creștinii (ortodocși și catolici) o cinstesc cu numele de Înălțarea Sfintei Cruci.
Sfântul Patriarh Zaharia din Ierusalim a murit trei ani mai târziu, în anul 633.

Kullervo Manner (1880 – 1939) a fost un lider comunist finlandez. În timpul războiului civil din Finlanda, Manner a fost comandantul Armatei Roșii finlandeze și prim-ministru a efemerei Republici Socialiste Muncitorești Finlandeze (începutul anului 1918).
După înfrângerea roșiilor și a revoluției finlandeze, Manner a fugit în Rusia Sovietică, unde a devenit președintele Partidului Comunist Finlandez din exil (1920 – 1935). În timpul epurărilor staliniste, Manner a fost una dintre nenumăratele victime ale dictatorului sovietic. A fost condamnat la 10 ani de muncă într-un lagăr. A murit în închisoare în 1939 de tuberculoză, conform actelor oficiale.




Richmond Park este cel mai mare dintre parcurile regale din Londra. Se învecinează cu cartierele Richmond upon Thames, Kingston upon Thames, Wimbledon, Roehampton și East Sheen.
Suprafața parcului este de 955 de hectare și este cel mai întins parc urban împrejmuit de ziduri din Europa.
Conține „Plantația Isabella”, o grădină împădurită care este ea însăși o mare atracție turistică.
Priveliștea către Catedrala Sf. Paul, care este la o distanță de 12 mile, de pe Dealul Regelui Henry al VIII-lea este protejată prin lege (nu se pot construi clădiri înalte sau semnificative în apropiere). 
Vila Pembroke este situată în interiorul parcului, având propriile sale grădini. Inițial reședința lui John Russell, acum este un restaurant. 
Sediul central al Școlii Regale de Balet a fost de asemenea în parc, la Vila Albă, unde elevii sunt în continuare învățați balet.
Pajiștile și pădurile parcului au ca substrat un teren jos, cu un sol acid. Iarba este întreținută în general prin cosire. Parcul conține numeroase terenuri acoperite cu copaci (de o densitate mai mare sau mai mică), multe dintre ele create cu ajutorul donațiilor. 
Una dintre aceste zone este Queen Mother's Copse, o mică porțiune dintr-un deal împădurit, între porțile Robin Hood și Ham, constituită în cinstea Reginei Elizabeth Bowes-Lyon, „Regina Mamă”.
Un alt teren acoperit cu copaci este Bone Copse, numit astfel în 2005. A fost început de către familia Bone în 1988, cumpărând și plantând un copac de la administrația parcului, în memoria lui Bessie Bone care decedase în acel an. Anual au fost adăugați copaci, și deși în 1994 și soțul ei Frederick Bone a murit, copiii lor au continuat plantările.
Turme de diferite specii de căprioare se deplasează în voie prin parc.
De asemenea parcul este un refugiu pentru multe alte specii sălbatice, inclusiv veverițe, iepuri, diverse insecte (printre care rădașca), copaci foarte bătrâni, ca și multe specii de ciuperci.
Parcul Richmond este o arie protejată prin lege pentru rădașcă.
În timpul domniei Regelui Edward (1272-1307) zona era cunoscută ca Domeniul Sheen. Numele a fost schimbat la Richmond în timpul Regelui Henry al VII-lea. În 1625 Charles I și-a mutat curtea regală în acest parc, pentru a scăpa de epidemia din Londra, și a transformat zona într-un parc pentru căprioare. Decizia lui din 1637, de a înconjura cu ziduri parcul, a fost nepopulară, însă pietonii au avut dreptul să treacă pe acolo. Zidurile se păstrează până în ziua de azi, parțial reconstruite și consolidate.
În 1847 Vila Pembroke a devenit casa premierului de atunci, Lord John Russell pentru a fi mai târziu casa în care a copilărit nepotul său, Bertrand Russell. Acum este un restaurant popular, de unde se poate admira priveliștea spectaculoasă către valea Tamisei.
Plantația Isabella este o gradină cu copaci uimitoare, creată după Al Doilea Război Mondial dintr-o pădurice deja existentă; este întreținută în mod unitar, ceea ce conduce la o floră și faună bogate.
Parcul Richmond a fost declarat zonă de interes științific și rezervație naturală.
Parcul este înconjurat un zid care are câteva porți, dar există și drumuri deschise traficului rutier (cu viteza maximă de 20 de mile pe oră, doar în timpul zilei); în afară de taxi-uri, autovehiculele comerciale nu pot intra.
Porțile deschise traficului rutier sunt Sheen Gate, Richmond Gate, Ham Gate, Kingston Gate, și Roehampton Gate. Poarta Robin Hood (în apropierea sensului giratoriu cu același nume de pe autostrada A3) a fost închisă autovehiculelor în 2003 în cadrul unui experiment de micșorare a traficului. Responsabilii guvernamentali nu a decis încă dacă lucrurile vor rămâne așa și în viitor. Consiliile locale sunt în general în favoarea redeschiderii porții, dar aceasta nu e neapărat și părerea cetățenilor; unii dintre aceștia ar accepta chiar și interzicerea traficului rutier pe întreaga suprafață a parcului.
În interiorul parcului există piste de biciclism și poteci care sunt bine delimitate și marcate pe hărți și diagrame care sunt așezate la intrările în parc; la fel este și în cazul tuturor celorlalte reguli pe care trebuie să le respecte vizitatorii.
Setul de reguli din 1997 limitează accesul bicicliștilor la drumurile principale și la pistele cu suprafață dură, marcate ca atare. Accesul cu bicicleta în pădure sau pe potecile de pământ este strict interzis, din cauza pericolului de eroziune a solului.
Ordinea în parc este menținută de serviciul parcuri al Poliției Metropolitane; de curând, polițiștii călare au fost înlocuiți cu echipe de patrulare echipate cu vehicule 4x4 care pot fi văzute câteodată în parc. Cei mai mulți vizitatori respectă regulile, dar mai sunt și excepții. Cea mai frecventă infracțiune este depășirea limitei de viteză de către șoferi, sau parcarea neregulamentară (în locuri interzise). De asemenea, bicicliștii ies uneori de pe traseele marcate.
În parc există și piste speciale pentru călărie, accesul fiind interzis pietonilor; din cauza nisipului cu care sunt acoperite, mersul altfel decât călare este difici, așa că prea apar încălcări ale acestei reguli. În general, cei care călăresc o fac prin intermediul unor cluburi specializate, care au grijă să nu se iasă de pe pistele dedicate acestui sport.
Vizitatorii trebuie să știe că aprinderea focului (sau prepararea grătarelor) este strict interzisă, ca și echipamentele de amplificare audio.
Richmond Park este și numele unei circumscripții electorale parlamentare, care cuprinde câteva sectoare din jurul parcului: Richmond-upon-Thames, Barnes, Kew, Ham, Petersham, Sheen și părți din Kingston-upon-Thames. Susan Kramer este cea care reprezintă în acest moment circumscripția.

Păreri tutovene este o publicație fondată în 1931 la Bîrlad, județul Vaslui. De-a lungul timpului apariția sa a fost întreruptă de mai multe ori. Ultima perioadă de apariție a fost între 1990 și 2006.
În "Păreri tutovene" au publicat articole de-a lungul timpului Teodor Pracsiu, Ioan Mancaș, Laurențiu Chiriac, Nicolae Mitulescu, Serghei Coloșenco, precum și o serie de jurnaliști bîrlădeni cunoscuți.


Seria Cireșarii este un ciclu de romane scris de Constantin Chiriță, care se adresează în principal tinerilor. Romanele înfățișează în mai multe episoade aventurile unui grup de șapte tineri, intitulat „Cireșarii”, compus din Victor, Ionel, Dan, Maria, Ursu, Tic și Lucia. 
Cele cinci volume ale seriei sunt:
"Cavalerii Florii de Cireș", numiti inițial "Ciresarii", apoi "Teroarea Neagră", este primul volum din seria "Cireșarii" scrisă de Constantin Chiriță. Chiar de la începutul volumului este prezentat un bătrân pe nume moș Timofte.
El este cel care se ocupa de soneria de la pauză.
Nu mulți sunt copiii care ajung printre favoriții lui moș Timofte. Printre ei se află un grup de copii de clasa a VIII-a numiți "Cireșarii" pentru că locuiesc cu toții in cartierul Cireșului.
Ei sunt: Ionel (fiul directorului), Victor (un elev model cu o logică extraordinară), Ursu (Teodor Teodoru, un mare gimnast cu o vedere uimitoare), Dan (un băiat destul de năzdravan) și doua fete, Maria (visătoare, cu suflet de poet) și Lucia (o fată destul de severă cu suflet de savant).
Ei hotărăsc să plece intr-o expediție științifică, cu scopul de a reface harta veche a Peșterii Negre. Cu ajutorul lui moș Timofte, Tic (fratele mai mic al Mariei) reușește sa ajungă și el în peșteră cu gândul de a găsi o cutie fermecată.
Grupul de aventurieri hotărăște să formeze, pentru siguranța lor, două grupuri: unul în peșteră și unul afară, pe munte.
Trăgând la sorți, cele două grupuri s-au împărțit astfel: Ionel, Victor, Tic și Maria în peșteră, iar Lucia, Ursu și Dan afară.
Au stabilit că vor comunica prin niște aparate numite T.F.F., prin alfabetul Morse.
Toată expediția părea să decurgă normal până când în peșteră "cei sortiți primelor întâlniri și primilor fiori" (așa cum îi numește autorul) găsesc semne ale unor oameni care cunosc deja peștera în întregime.
După o serie de peripeții, ei află că printre oamenii care au fost în peșteră și care îi urmăreau făcea parte și Petrăchescu (un vânător grozav care nu a dorit să le dea copiilor barca lui).
Acesta vrea să-i omoare pe toți cu orice chip.
Datorită istețimii lor, copiii reușesc să scape, iar povestirea are un deznodământ fericit.
Titlul pe care autorul l-a dat inițial, și anume "Teroarea Neagră", este strâns legat de aventurile copiilor în peșteră și în jurul acesteia. Evidențiază în același timp temerea pe care o au cireșarii, cât și pericolul care îi pândește în Peștera Neagră, dar și în afara ei. Titlul modificat, și anume "Cavalerii Florii de Cireș", se referă la modul general la cireșari. Ei sunt numiți "cavaleri", chiar dacă rangul lor nu este acesta (sunt, deci, numiți "cavaleri" datorită curajului lor extraordinar) și apoi ai "florii de cireș", autorul gândindu-se să arate încă din titlu de ce sunt numiți cireșari, și anume pentru că locuiesc în cartierul "Cireșului" . Deoarece literar nu sună bine să îi numească "Cavalerii cireșului", autorul îi numește ai "florii de cireș".
Castelul fetei în alb este cel de-al doilea volum din seria "Cireșarii" a lui Constantin Chiriță.
Laura este o fată nou venită în orășel care vrea să se împrietenească cu renumiții Cireșari. Din păcate, bunica ei îi interzice acest lucru, așa că Laura pornește singură către Castelul celor două cruci. Ea ajunge la castel, dar este capturată și făcută prizonieră acolo. Ea le trimite un bilet Cireșarilor care urmează un traseu foarte încâlcit. În bilet fata descrie aproape toate încăperile castelului, dar omite să descrie concret locul în care se află. Cireșarii primesc în cele din urma mesajul, iar Tic pornește pe urmele primului mesager. După o căutare lungă, Cireșarii găsesc Castelul și îi descoperă tainele.
De la muzeu sunt furate cinci figurine. Victor și ceilalți Cireșari pornesc sǎ dezlege misterul lor. În final hoțul este de fapt cel mai bun sportiv/atlet al circului care tocmai poposise în oraș.
Vestiții Cireșari sunt în vacanța de iarnă într-o tabără la munte. Ceilalți copii nu și-au dat seama decât târziu, iar atunci, Cireșarii au fost nevoiți să fugă. Au vrut să viziteze orașe, însă o groaznică furtună de zăpadă i-a prins pe drum. Au tot mers până ce au dat de o cabană: Casa Iulia, crezută de ei Coștila. În apropierea ei se afla cabana Izvoarele, unde doi dintre Cireșari au cerut ajutor. Au primit patru saltele pentru foc. Tic a fugit și a furat mâncare din cabana Izvoarele. Ei s-au ospătat cu mâncare, însă știau că unul din cei trei oameni de la cabana Izvoarele are arme și va veni după ei din două motive: din răzbunare și din cauza că în Casa Iulia exista Cutia Albastră, o cutie superbă în care se aflau...de fapt, nimeni nu știa, decât proprietarul băncii de unde a fost furată cutia. Curând, Ursu se luptă cu cei trei de la Izvoarele și tocmai atunci sosiseră doi Cireșari cu ajutoare. Victor știa unde e ascunsă Cutia Albastră.
"avea fața lunguiață, ochii negri, adânci, părul închis la culoare", "un baiat inalt, cu figura bronzata". Era matur îm gesturi și comportament .
Ionel este băiatul directorului.
Dan apare în carte ca "băiatul cel oacheș și rotofei".
Maria, sora lui Tic, e o fatǎ "brunetă, aproape palidă, cu cozi lungi atârnându-i pe piept, cu ochi visători și mișcări lente".
Ursu, "un vlăjgan" care "n-avea mai mult de șaisprezece ani", înzestrat cu o forță și o vedere de invidiat.
Un "prichindel dintr-a sasea, un șmecher fără seamăn în toată școala", "un blond cârn și ciufulit", Tic, fratele Mariei, joacă inițial un rol de mascotǎ pentru Cireșari.
Lucia este o fatǎ "blondă, cu părul scurt, tuns băiețește, cu ochi iscoditori, cu mișcări scurte, sigure, care se vor foarte convingătoare, cu ceva aspru în voce și-n atitudine".
Cățelușul simpatic și mereu aproape al lui Tic, numit Țângulică atunci când este obraznic
În 1972 a fost realizat un serial TV omonim sub regia lui Andrei Blaier, cu Mihai Gingirov, Carmen Gentimir și Alexandru Boros în rolurile principale.

Stația de emisie Bod este numele singurei stații de emisie pe unde lungi din România. A fost proiectată de inginerul Cartianu Popescu și construită între anii 1933 și 1934 la Bod, după ce inițial fusese prevăzut un amplasament lângă Feldioara. Inventatorul Guglielmo Marconi a venit special de la Londra la Brașov, pentru a asista la instalarea emițătorului inventat de el.
Stația a fost pusă în funcțiune în 1935, iar emițătorul pe 1 ianuarie 1936, la ora aceea fiind cel mai puternic din România și din estul Europei. Pe atunci studiourile de radio se aflau la Bod, ulterior fiind mutate în capitală.
În 1940, la cedarea forțată a Ardealului, postul de emisie de la Bod a transmis o înregistrare a clopotelor bisericilor transilvănene, care a fost însă cenzurată de către Palat la numai 10 minute de la începere. De asemenea, prin stația de la Bod au fost transmise toate comunicatele importante din timpul războiului, inclusiv mesajul regelui către țară, în seara de 23 august 1944, primit de la București prin telefon.
În 1965, emițătorul englezesc a fost înlocuit cu unul fabricat în Franța, prototip „Thomson-Houston”, având o putere de 1.200kW. Din 2003 este instalat noul emițător, „Harris”, bazat pe tranzistoare și tehnologie digitală de modulare cu o putere de 200 kW.
În prezent funcționează pe frecvența de 153 kHz si 1197 khz (AM). Difuzează între orele 4 și 20 GMT „Antena Satelor” și „România Actualități” între orele 20 și 4 GMT.
- 1 ianuarie 1936 - Este pus în functiune emitatorul de 150 kW putere de la Bod. În deschiderea programului se transmite mesajul regal de Anul Nou, urmat de cuvântul subdirectorului Ghe. D. Mugur.
-10 ianuarie 1936 - Societatea de Difuziune Radiotelefonica din România este trecuta în subordinea Ministerului de Interne prin Oficiul Emisiunilor Radiofonice si al Cinematografelor.
- 4 aprilie 1936 - "Legea pentru organizarea si functionarea Radiodifuziunii" (publicata în "Monitorul Oficial", nr. 80) e promulgata prin "Decretul regal", 808. Societatea îsi schimba numele în Societatea Româna de Radiodifuziune.
-13 aprilie 1936 - Se emite pe doua programe: Radio Bucuresti si Radio România Bod. 
- toamna 1936 - Intra în functiune un cablu radiofonic subteran Bod-Bucuresti cu o statie de amplificare la Vrajitori-Câmpina.

Rebeca (în limba ebraică רִבְקָה, transliterat Riḇqāh, adică Rivca) este un personaj biblic. A fost sora lui Laban și fiica lui Betuel, deci nepoata lui Nahor, fratele lui Avraam. A devenit soția lui Isac și mama lui Iacob și Esau. S-a căsătorit la vârsta de trei ani, conform lui Rași, care a calculat această vârstă în baza vârstelor menționate în Vechiul Testament.
Sara, care i-a dat naștere lui Isaac la vârsta de 90 ani, a murit imediat după ce Avraam a încercat să-l sacrifice pe Isaac, ea fiind atunci în vârstă de 127 ani, ceea ce înseamnă că Isaac avea pe atunci în jur de 37 ani. Știrea despre nașterea Rebecăi a ajuns la Avraam imediat după acest eveniment. Isaac era în vârstă de 40 de ani când s-a căsătorit cu Rebeca, ceea ce înseamnă ca Rebeca era în vârstă de trei ani atunci când s-a căsătorit. Alți evrei consideră că la căsătoria lor Isaac era în vârstă de 54 de ani, iar Rebeca în vârstă de 39 de ani.

Echipa de rugby a Bârladului s-a înființat în anul 1956; clubul C.S. RULMENȚI S.A. Bârlad s-a constituit în anul 1962, an din care activează neîntrerupt în prima divizie de rugby. 
Culorile clubului sunt alb-albastru, iar stadionul este Rulmentul cu 2000 locuri.
În anul 1956 se naște la Bârlad o echipă de rugby care s-a numit, atunci, CONSTRUCTORUL. Întreg orașul se afla într-un șantier datorat punerii în funcție în 1953 a viitoarei S.C. RULMENȚI S.A. Printre harnicii constructori se afla și proaspătul inginer Ionel Mircea. Fost jucator al Politehnicii Iași, acest pasionat de rugby i-a atras la Bârlad pe Nicolae Balcan (care avea să fie și primul antrenor), pe Mircea Mănescu, Gelu Melinte, Aurel Pitrop, Nicolae Celea, un nucleu la care s-au adăugat localnicii Viorel Calin, Gheorghe Vasiliu, Emil Gâdei, Mircea Paiu și alții. 
La al doilea an de participare în campionat, echipa a reușit promovarea în prima divizie, dar datorită lipsei de experiență, a retrogradat în eșalonul secund, antrenor fiind atunci Dragoș Tenescu. Strângând rândurile, după cațiva ani de muncă, echipa promovează din nou pe prima scenă, de aceasta dată sub denumirea de RULMENTUL. De atunci, din 1962, Bârladul a fost nelipsit din Divizia A. 
Rulmentul Bârlad a susținut o serie de meciuri internaționale cu echipe precum Poznaia și Czarneu Bytumm (Polonia), Minior Pernic (Bulgaria), Locomotiv Leipzig (Germania), Mouleion (Franța).
Ca o recunoaștere a tradiției și valorii rugby-ului de pe aceste meleaguri, Bârladul a fost gazdă pentru partide internaționale. În 1963, echipa Romaniei învingea în cadrul “Cupei Păcii”, formațiile Bulgariei (70-3) și R.D.Germane (15-0), în aplauzele publicului bârlădean. 
La 5 mai 1985, la Bârlad, pentru prima dată în istoria sportului cu balonul oval, echipele României și Tunisiei s-au aflat față în față și tot atunci, pentru prima dată, Bârladul a fost gazdă pentru o partidă din calendarul FIRA. La fel s-a întâmplat, un an mai târziu, când reprezentativa noastră a întâlnit Portugalia în cadrul aceleeași competiții. În toamna lui 1989, la Bârlad, tot ca o premieră, purtătorii tricourilor cu frunză de stejar au dat piept cu puternica reprezentativă a statului Samoa de Vest. 
Rulmentul Bârlad a dat jucători de bază la echipa reprezentativă a României precum: Gelu Melinte (căpitanul naționalei, la Catnia – 1958), Gheorghe Rășcanu (căpitan al naționalei în perioada 1967-1968), Neculai Postolache, Petre Motrescu, Aurel Dranga,Mihai Bucoș,Gheorghe Serban Ilie, Petre Florescu, Ovidiu Toniță, Marius Bejan, George-Gabriel Chiriac, acestea fiind cele mai reprezentative nume. Ștefan Cristea, Ilie Pascal, Virgil Mihălașcu, Spiros Spiratos, Nicolae Duță, Sergiu Bărgăunaș, Cioriciu Traian, Ion Harnagea, Luca Abutoaie sunt rugbysti bârlădeni, care au întărit loturile “B”, de Tineret și de Juniori. 
Nu există în rugbyul românesc echipă pe care bârladenii să nu o fi învins de-a lungul anilor, fie că ea s-a chemat Dinamo, Steaua, Farul, U. Cluj sau R.C. Grivița. Prima victorie împotriva unei campioane s-a produs în 1965, atunci când Steaua pierdea titlul la Bârlad în urma înfrângerii cu 5-0. 
De-a lungul timpului, la timona echipei s-au aflat următorii: Ionel Mircea, Nicolae Balcan, Dragoș Tenescu, Dumitru Bebe Manoileanu, Mircea Paiu, Viorel Călin, Virgil Mihălașcu, Marin Rainea, Gheorghe Baltărețu, Petre Florescu, Traian Cioriciu, Ion Harnagea, Gelu Cauia și Eduard Suciu.
În 29 iulie 2006, cu ocazia participării neîntrerupte timp de 50 de ani a echipei Rulmentul în Divizia Națională, pe fondul unor manifestări sportive, la Bârlad s-a desfășurat Finala Cupei României la Rugby, înre echipele Steaua București și CSM Baia Mare.
Ediția 2011-2012: 

Republica Socialistă Muncitorească Finlandeză a fost un stat socialist efemer creat ca urmare a izbucnirii în Finlanda a revoluției socialiste pe 18 ianuarie 1918. Proclamarea acestui stat a fost urmare a victoriei revoluției bolșevice din Rusia. Revoluția finlandeză a fost condusă de facțiunea de stânga a Partidului Social Democrat din Finlanda în frunte cu Otto Ville Kuusinen. A fost format un guvern (Consiliu al Reprezentanților Poporului) care a luat inițiativa începerii negocierilor pentru semnarea unui tratat de prietenie cu Rusia bolșevică. Tratatul a fost semnat pe 1 martie 1918 la Petrograd. Republica Socialistă Muncitorească Finlandeză a existat practic numai în partea de sud a țării și a încetat să existe în aprilie 1918, când armata sa, Gărzile Roșii, a fost învinsă în războiul cuvil de Gărzile Albe sprijinite de Imperiul German. 
Programul politic ala republicii socialiste și proiectul de constituție, scrise de Kuusinen, erau puternic influențate de ideile social democrate, de ideile liberale ale Declarația de Independență a Statelor Unite și de sistemul cantonal elvețian. Principala sarcină era reforma socială, iar calea de acțiune acceptată era democrația parlamentară bazată pe principiile suveranității poporului și a autodeterminării naționale. Abordările bolșevice ale problemelor social-politice precum dictatura proletariatului și naționalizarea pe scară largă, nu se regăseau în programul socialiștilor finlandezi. Din acest motiv, rebeliunea de stânga din Finlanda a diferit de Revoluția din Octombrie și de alte revolte apărute pe continentul european după încheierea primului război mondial, așa cum au fost Republica Sovietică Maghiară a lui Béla Kun, Spartachiștii din Berlin, sau Republica Sovietică Bavareză din sudul Germaniei. Republica Socialistă Finlandeză a fost dependentă în cea mai mare măsură de ajutorul Rusiei bolșevice și, poate, dacă ar fi supraviețuit, ar fi urmat o cale de dezvoltare mai radicală, datorită vecinătății și influenței vecinului comunist, a probolșevicilor din rândurile social-democraților finlandezi , (inclusiv ale lui Kuusinen), a sindicatelor și a Gărzilor Roșii. La scurtă vreme după învingerea republicii în războiul civil, în timpul căruia cei mai mulți lideri social-democrați au fost uciși, partidul s-a divizat, facțiunea comunistă refugiindu-se în frunte cu Kuusinen în Rusia, unde a înființat Partidul Comunist Finlandez în exil. 


TGV sau "tren de mare viteză" (; a nu se confunda cu AGV) este un tren electric care poate circula cu viteză mare (270 sau 320 km/h), dezvoltat de Societatea Națională a Căilor Ferate Franceze (SNCF) și construit de societatea Alstom. Trenul circulă atât pe linii clasice (exclusiv cu viteze de până la 200 km/h), cât mai ales pe linii speciale de mare viteză sau LGV () care permit viteze superioare limitei de 250 km/h (un tren de mare viteză este un tren care poate atinge 200 km/h pe linii clasice sau poate depăși 250 km/h pe linii de mare viteză). Conceperea și exploatarea LGV-urilor a fost făcută inițial de o subsidiară a SNCF. „TGV” este o marcă înregistrată a SNCF.
După lansarea în 1981 a primei linii TGV între Paris și Lyon, rețeaua TGV a fost dezvoltată progresiv pentru a asigura un serviciu regulat între principalele orașe din Franța, eliminând aproape complet trenurile Corail de pe principalele linii radiale ale sistemului.
Succesul primei linii a antrenat o expansiune rapidă a rețelei, prin construirea de noi linii de mare viteză spre sudul, vestul și nordul țării. Dornice de a împărtăși succesul rețelei franceze, țările vecine, ca Belgia, Italia și Elveția și-au racordat sistemul feroviar cu cel francez. TGV deservește și Germania și Olanda sub marca Thalys, și Regatul Unit sub marca Eurostar. Numeroase linii noi sunt în stadiul de proiect în Franța.
TGV-ul poate rula la viteze comerciale de până la 320 km/h, lucru posibil prin folosirea liniilor de mare viteză speciale, care au raza de virare foarte mare, și o serie de echipamente speciale ce permit trenurilor să ruleze la viteză foarte mare. Aceste echipamente constau în motoare electrice foarte puternice, un centru de gravitate situat foarte jos, suspensii pneumatice, vagoane articulate și semnalizarea situată la bordul trenurilor, deoarece mecanicii nu o pot observa pe cea situată în lateral.
Trenurile sunt construite de Alstom, chiar dacă Bombardier are și el o contribuție, la fel ca și mulți alți subcontractanți. Cu excepția a 3 trenuri poștale utilizate de La Poste între Paris și Lyon, TGV este exclusiv un serviciu de transport călători. Trenuri derivate din TGV circulă și în Coreea de Sud (KTX), în Spania (AVE) și în Statele Unite (Acela Express).
TGV-ul a antrenat o revoluție comercială la SNCF, marcată îndeosebi de accesul la vitezele ridicate, până atunci rezervat unei clientele selecte, a marii mase de călători, abandonarea suplimentelor de viteză și rezervarea obligatorie.
TGV-ul a înlocuit în mare măsură avionul între orașele deservite, datorită timpului de parcurs mai mic (mai ales pe parcursuri mai mici de 3 ore), formalităților de înregistrare, securiate și îmbarcare mult mai simple. Acestor factori li s-au adăugat situarea gărilor în centrul orașelor și percepția sporită de siguranță a trenurilor față de avioane.
Sistemul a atins primul miliard de călători de la lansarea sa în septembrie 1981, pe 28 noiembrie 2003. Al doilea miliard este așteptat în 2010.
Logoul TGV a fost creat în 2000 de The Brand Company, filială a agenției de publicitate BDDP. Logoul dorește să evoce, prin formele fluide, viteza și puterea trenului. Întors cu 180°, seamănă cu un melc. Sloganul TGV este: "TGV, prenez le temps d'aller vite" (TGV, permiteți-vă să mergeți repede).
Ideea de a crea un tren de mare viteză pentru a lega principalele orașe ale Franței a apărut în cursul anilor 60, după ce Japonia a început construcția Shinkansen-ului în 1959. În acea epocă, SNCF căuta o modalitate de a mări rata de utilizare a trenurilor, care scădea încontinuu. Mărirea vitezei părea o soluție bună pentru a concura cu automobilul și avionul. Anterior SNCF făcuse experimente cu proiectul de aerotren care folosea tehnologia pernei de aer, radical diferită de calea ferată obișnuită, și cu turbotrenuri ușoare.
În prima sa versiune, TGV-ul urma să fie propulsat de turbine asemănătoare celor de pe elicoptere. Alegerea era dictată de dimensiunea mică a turbinelor, puterea lor ridicată și capacitatea de a oferi respectiva putere pentru un timp îndelungat. Primul prototip, TGV 001, a fost singurul tren de acest fel construit vreodată.
Testele cu TGV 001 au adus multe informații utile, mai ales în legătură cu frânarea la viteze mari, care necesită disiparea unei mari cantități de energie cinetică, a aerodinamicii și a semnalizării. Rama era articulată, două vagoane adiacente împărțind un boghiu comun. Prototipul a atins viteza de 318 km/h, care este și astăzi recordul mondial de viteză pentru trenurile cu turbină. Designul primului TGV, atât în interior cât și în exterior, a fost realizat de englezul Jacques Cooper și a marcat generațiile următoare de trenuri.
În urma crizei petroliere din 1973, s-a decis să se revină la tracțiunea electrică prin pantograf. Motivele erau mai mult de ordin politic decât tehnic sau economic: în acea perioadă, costul energiei nu reprezenta decât 5 % din costul tracțiunii, adică aproximativ 20 FF/km pentru fiecare tren., și costul unui tren electric era cu 10% mai mare decât cel al unui tren diesel, pentru o capacitate inferioară și fără a introduce în calcul costul instalațiilor fixe.
Trecerea la tracțiunea electrică a impus noi experimente în diferite domenii. SNCF atransformat în 1974 un automotor Z 7100 pentru a construi prototipul numit Zébulon, care a permis testarea mai multor inovații: motoarele suspendate pentru a ușura sarcina boghiurilor, pantografele cu două etaje, noile suspensii și sisteme de frânare. Motoarele suspendate au redus cu 2,95 tone masa locomotivelor. Zébulon a parcurs aproximativ 1.000.000 km în cursul testelor.
În 1976, guverul francez a decis lansarea proiectului, aprobând construcția primei linii între Paris și Lyon (LGV Sud-Est). Proiectul a fost finanțat integral de SNCF, în mare parte din împrumuturi bancare. Acest lucru a dus la îndatorarea societății, ceea ce a determinat guvernul să reformeze sistemul în 1997, creând o societate specializată de infrastructură: Réseau ferré de France (RFF). RFF nu poate finanța decât proiecte a căror rentabilitate este asigurată. Acest lucru a dus la cofinanțarea de către diversele regiuni a liniei LGV Est, funcțională din 2007.
În urma unor teste efectuate cu două trenuri de preserie, prima comandă a fost livrată pe 25 aprilie 1980. Serviciile TGV între Paris și Lyon au fost inaugurate pe 27 septembrie 1981. Categoria vizată inițial erau călătorii de afaceri între cele două orașe. Durata traseului, mult mai mică decât cu trenul clasic, a dus la câștigarea unei importante cote de piață în defavoarea automobilului și avionului. Inovațiile aduse de acestă linie erau nu numai de ordin tehnic, ci și comercial, prin reducerea complexității tarifelor, obligativitatea rezervărilor și, mai târziu, introducerea serviciului la ore fixe.
TGV-ul nu este primul tren de mare viteză intrat în serviciu comercial în lume. "Shinkansen"-ul japonez a legat Tokyo de Osaka din 1 octombrie 1964, cu aproape 17 ani înaintea primului TGV.
Pe 26 februarie 1981, TGV a obținut un prim record de viteză pe linia LGV Sud-Est la 380 km/h. Acest record, care a fost obținut în prezența a numeroși jurnaliști, avea ca scop să liniștească publicul larg, demonstrând faptul că viteza de 260 km/h putea fi atinsă în siguranță. Pe 12 decembrie 1988, SNCF a ameliorat (neoficial) acest record rulând trenul TGV PSE 88 la 408,4 km/h pe linia Sud-Est.
Recordul actual de viteză este de 574,8 km/h, stabilit la 3 aprilie 2007 pe linia de mare viteză Est, cu o ramă de încercare de doar 3 vagoane (în loc de 10) montate pe patru boghiuri dintre care cele două boghiuri intermediare au fost motorizate, tip AGV. (Japonia deține recordul mondial de viteză la trenuri cu sustentație magnetică) cu 581 km/h.
TGV rămâne, în 2005, trenul cel mai rapid din lume aflat în serviciu comercial. O viteză medie pentru un parcurs tipic era de 263,3 km/h .
După deschiderea din 1981 a liniei Sud-Est care permitea legături între Paris și sud-estul Franței, rețeaua de linii de mare viteză s-a extins continuu. Primele TGV-uri care nu treceau prin Paris au fost lansate în 1984 (Lille-Lyon) și în 1986 (Rouen-Lyon). În 1989 și 1990, Linia de mare viteză LGV Atlantique a permis TGV-ul deservirea a circa 50 de noi orașe din vestul Franței. În 1993, s-a deschis linia LGV Nord, care a permis crearea de legătri de mare viteză internaționale odată cu lansarea serviciilor Thalys spre Benelux și Germania și Eurostar spre Londra. Interconexiunea Est a permis în 1994 scurtarea traseelor din provincie prin ocolirea Parisului. Linia LGV Méditerranée a permis în 2001 apropierea Mării Mediterane de Paris. Cu această ocazie au fost lansate legături către Elveția și Italia. În 2007 a fost inaugurată linia LGV Est, care a permis extinderea rețelei în estul Franței cu legături către Germania, Luxembourg și nordul Elveției. Liniile de mare viteză au o lungime de 1847 km, adică 5% din rețeaua aflată în exploatare în Franța.
Particularitatea automotoarelor TGV este că au în componență două locomotive cu două boghiuri care încadrează o porțiune articulată. Boghiurile intermediare sunt comune pentru două vagoane consecutive. Articulația este și ea originală, permițând o amortizare mai bună.
Acest sistem prezintă mai multe avantaje :
Din păcate, pentru a despărți vagoanele este nevoie de instalații capabile să ridice întregul tren. Locomotivele sunt cuplate și pot fi despărțite de tren cu un sistem clasic.
Unul dintre principalele avantaje ale TGV-ului este că acesta este complet compatibil cu instalațiile feroviare clasice de pe liniile electrificate astfel că acesta poate deservii gările situate în centrul orașelor și poate deservii localități ce nu se află în apropierea liniilor de mare viteză. De asemenea, pentru relațiile cu număr mare de pasageri, două rame pot fi cuplate pentru a mări capacitatea.
Primele trenuri TGV funcționau cu motoare de curent continuu alimentate de redresoare reversibile. La sfârșitul anilor 1980, dezvoltarea electronicii a permis înlocuierea acestuia cu un motor sincron.
Utilizarea motoarelor sincrone prezenta mai multe avantaje:
Totuși, motoarele sincrone sunt mai scumpe și necesită mai multă întreținere decât cele asincrone.
TGV Atlantique a inaugurat gestiunea ramelor prin calculatoare legate în rețea; numit TORNAD (TOken Ring Network Alsthom Device), sistemul este format din 18 calculatoare.
Pentru următoarele generații de TGV (TGV-R TGV-DUPLEX TGV-POS), calculatoarele sunt legate între ele prin rețeaua TORNAD. E vorba de o rețea de tip token bus (802.4).
SNCF are în exploatare aproximativ 400 de rame TGV din mai multe familii:
Observații:
Acest tip de tren folosește linii construite special pentru el (numite LGV -) pe care poate atinge viteze de ordinul a 300 km/h. Raza minimă a virajelor este de 4000 m, iar semnalizarea feroviară este îmbarcată la bordul trenurilor. Liniile cele mai moderne permit atingerea unor viteze de croazieră de 320 km/h, sunt îngrădite pentru a nu exista accidente cu animale sălbatice și nu au treceri la nivel.
Recordul mondial de viteză pe calea ferată, care datează din 3 aprilie 2007 (574,8 km/h) a arătat că liniile de mare viteză sunt capabile din punct de vedere mecanic să suporte viteze mult mai mari decât cele curente. Principalele obstacole în calea măririi vitezei de croazieră sunt:
TGV-ul poate de asemenea să folosească rețeaua feroviară clasică la viteza maximă pentru secțiunea respectivă (până la 220 km/h în funcție de traseu și tipul de semnalizare).
Unul din avantajele sistemului TGV față de alte sisteme de mare viteză, cum ar fi trenurile cu sustentație magnetică este compatibilitatea sa cu rețeaua clasică. Acest lucru permite deservirea gărilor din centrul orașelor fără a investi în infrastructuri urbane scumpe.
Pentru deservirea orașelor mijlocii s-a ales să se construiască gări de tranzit pe liniile de mare viteză, la mare distanță de orașele respective și deseori accesibile doar pe cale rutieră. Este cazul gării Creusot TGV, care deservește Montceau-les-Mines și Le Creusot și este situată la jumătatea distanței dintre cele două orașe. Această alegere a permis îmbunătățirea timpului de parcurs între Paris și Lyon. Un caz mai controversat este cel al gării TGV Haute-Picardie care a fost supranumită "gara sfeclei" de către adversarii săi datorită situării sale departe de Amiens și de Saint-Quentin, și fără corespondență cu rețeaua feroviară locală.
Cu toate că primele gări nu aveau nici o ambiție arhitecturală, nu același lucru se poate spune despre cele mai noi. Printre cele mai spectaculoase putem cita gara Lyon-Saint-Exupéry TGV, opera arhitectului spaniol Santiago Calatrava, gara Aeroportului Charles-de-Gaulle 2 (Roissy-Charles-de-Gaulle) și gara Avignon TGV. Deschisă în 2001, cea din urmă este considerată ca una din cele mai impresionante din întreaga rețea, cu acoperișul panoramic de 340 metri lungime, comparat deseori cu acoperișul unei catedrale.
Serviciile TGV folosesc noile linii pe o parte din parcursul lor și continuă pe rețeaua clasică pe distanțe destul de mari, inclusiv în tările vecine Franței. Mare parte din servicii sunt radiale, cu plecarea din Paris, altele sunt relații transversale care folosesc "Interconexiunea Est" (prin estul orașului) sau "Linia de mare centură" în sud. TGV-ul deservește peste 150 de gări în Franța, din care 8 în Île-de-France și mai mult de 30 în tările limitrofe.
Ca o noutate absolută în Franța (cu excepția liniilor suburbane), axele Paris-Bruxelles, Paris-Lille și Paris-Lyon au orare regulate (plecări și sosiri în același minut al fiecărei ore de-a lungul întregii zile).
Aceste servicii sunt asigurate de SNCF prin parteneriate internaționale și prin societăți mixte.
Plecând din gara Paris-Nord, Thalys deservește :
Cu plecare din Bruxelles-Midi :
Serviciul folosește Canalul Mânecii și noile linii spre Paris și Bruxelles (în Marea Britanie a fost deschisă de curând o linie nouă între Folkestone și Londra):
Cu plecare din Londra-Saint Pancras deservește (via Ashford, Calais-Frethun, Lille-Europe) :
Lyria e o filială comună a SNCF și a căilor ferate elvețiene, care administrează plecările din:
Artesia e o filială comună a SNCF și Trenitalia, care administrează plecările din gara Paris-Lyon și Paris-Bercy spre:
Întreținera parcului TGV a necesitat amenajarea unor ateliere apropiate de capetele de linie. Astfel, trenurile care asigurau serviciul TGV Paris-Sud-Est erau întreținute în atelierele de la Villeneuve-Saint-Georges și Paris Conflans, cele din TGV Atlantique la Châtillon și cele din TGV Nord la atelierele Landy la Saint-Denis. De la apariția TGV Duplex (TGV cu etaj), parcul a fost redistribuit, astfel încât atelierele Landy întrețin ramele TGV-Sud-Est și atelierele Paris Conflans ramele TGV Sud-Est, Réseau et Duplex.
Repartiția exactă la 1 ianuarie 2006:
Din aprilie 2006, a fost deschis un nou atelier, tehnicentrul de la Ourcq, pentru ramele TGV Est (52 rame din iunie 2007).
Estul Franței a cunoscut în trecut un trafic important de mărfuri (mai ales huilă și fier), care a scăzut drastic. instalațiile industriale ale SNCF au rămas însă, astfel că există un atelier important de revizii periodice la Bischheim, în apropiere de Strasbourg, deși orașul nu este deservit de liniile noi. Trenurile ajung acolo pe linia clasică dintre Paris și Strasbourg, goale și circulând în timpul nopții.
Calea de rulare poate fi inspectată la viteza comercială de 300 km/h cu ajutorul unui vagon special numit Mélusine.
În 2004, TGV a transportat 85 de milioane de călători în Franța (doar pe rute interne). 
Aceasta reprezintă o creștere cu 4% a traficului, adică 3 milioane de călători suplimentari față de anul anterior. Cifra de afaceri a fost de 3 miliarde de euro, în creștere cu 7,3%.
La sfârșitul anului 2004, cota sa de piață (în raport cu avionul) era de 68 % pe linia Paris-Marsilia, și de 66 % pe Paris-Bordeaux.
Există 1.000 de mecanici de TGV, din care două femei, în totalul de 17.000 de mecanici ai SNCF.
În 25 de ani, TGV a cunoscut mai multe accidente dintre care 3 deraieri la viteză mare, care nu au cauzat din fericire decât câteva răniri ușoare. Au existat totuși accidente mortale pe liniile clasice, în cazul izbirii unor vehicule rutiere. Ramele, deși parțial deraiate, au rămas întotdeauna în poziția lor normală. Într-un singur caz, în octobrie 2001 în Landes, o locomotivă s-a răsturnat în urma ruperii șinei. Această stabilitate este atribuită în parte rigidității asigurate de structura articulată a trenului.

Moșe se poate referi la:

Theuderic I (sau Theuderich, Theoderic, sau Theodoric; în franceză, "Thierry") (484 – 533 sau 534) a fost regele merovingian al orașelor Metz, Rheims, sau al Austrasiei — așa cum s-a mai numit regatul său — din 511 până în 533 sau 534.
A fost unul dintre fiii lui Clovis I, rege al francilor, și a moștenit Metzul în 511 la moartea tatălui său. În conformitate cu tradiția salică, regatul a fost împărțit între cei patru fii ai lui Clovis: Childebert I la Paris, Chlodomer la Orléans, și Clotaire I la Soissons. La începutul domniei sale, și-a trimis fiul Theudebert în luptă cu regele danez Chlochilaich (cunoscut ca Hygelac în Beowulf) care îi invadase teritoriile. Theudebert l-a învins și ucis pe Chlochilaich.
Theuderic s-a implicat în războiul dintre regele thuringian Hermanfrid și singurul frate al acestuia: Baderic. În schimbul ajutorului său, Theuderic urma să primească jumătate din regat. Baderic a fost învins, însă teritoriile promise nu au fost cedate. 
Cei patru fii ai lui Clovis s-au luptat apoi cu Sigismund al Burgundiei și cu Godomar, rege al Burgundiei. Godomar a fugit, iar Sigismund a fost luat prizonier de Chlodomer. Theuderic s-a căsătorit cu fiica lui Sigismund. Godomar a reorganizat armata burgundă și și-a recâștigat regatul. Chlodomer, ajutat de Theuderic, l-a învins pe Godomar, dar a murit în Bătălia de la Vézeronce.
Apoi, Theuderic, împreună cu fratele său Clotaire și cu fiul său, au atacat Thuringia, pentru a se răzbuna pe Hermanfrid, expediție care a fost încununată de succes. După încheierea unui tratat cu fratele său Childebert, Theuderic a murit în 534. La moartea sa, tronul din Metz, deși aparent disponibil, a trecut fără obiecții în mâinile lui Theudebert.

Marcel Guguianu (n. 28 iunie 1922, Bârlad, județul Vaslui — d.12 iunie 2012, București) a fost un sculptor român.
A urmat cursurile unei școli primare din Bârlad și o parte a celor secundare pe care le termină în Galați. În continuare a frecventat cursurile și lucrările Școlii de belle arte din București (1941 – 1945), la clasa lui Corneliu Medrea. A funcționat ca profesor de desen și caligrafie la școlile din Bârlad: Liceul "Gh. Roșca Codreanu", "Liceul Comercial de băieți", "Liceul Industrial de băieți". Între 1954 – 1956 a lucrat la Iași, ocupându-se cu restaurarea unor monumente istorice din Iași și din Bârlad. Din 1948 participă cu lucrări de sculptură la expoziții anuale și bienale. Din 1956 a devenit membru al Uniunii Artiștilor Plastici.
Se mută în București în 1956. A participat la expozițiile din Budapesta, Odense, Roma, San Marino, Napoli, Aradjelovač, Belgrad, Montpellier, Paris, Sao Paolo, New York, Ankara, Mali, Washington, Sevilla, Miami. Are o colecție muzeală, care-i poartă numele, la Contess Madelaine din New York. În 1992 s-a creat Fundația "Marcel Guguianu". Este membru al Băncii Mondiale. Au demarat lucrările pentru Complexul muzeal Marcel Guguianu, în zona centrală a orașului, vis-á-vis de Muzeul “V. Pârvan”, care va adăposti impresionanta sa colecție.În semn de adâncă ptrețuire față de elevul său, conducerea liceului în care Marcel Guguianu a învățat și predat,a hotărât ca liceul să se numească Colegiul Tehnic Marcel Guguianu Zorleni"
Te-ai străduit cu răbdarea celor chemați de a mai adăuga o piatră la marele edificiu al artei.
Te-ai obișnuit cu putințe si neputințe și de multe ori cu împrejurări potrivnice.
Vrăjit, când de unduirea caldă a marmorei, când de incandescența sclipitoare a bronzului, ai răzbit învingând greutățile pe drumul alunecos și plin de capricii al artei.
Cu sfântă dragoste și timiditate te-ai apropiat de sculptură - de această doamnă atât de mofturoasă - căreia te-ai dăruit cu pasiune de amant credincios. Răsplata ți-a fost izbânda și locul ce-l ocupi în plastica românească."Ion Irimescu.
„Exista sculptori care sculpteaza liniștea. Exista sculptori care sculpteaza spatiul si altii violenta. 
Marcel Guguianu sculpteaza tandretea. El iubeste marmura alba de Carpati, la fel si pe cea cu nuantele de mozaic ale Muntilor Pentelici. El evita planurile unghiulare, dure, taietoase pentru a privilegia curbele lente si sinuoase, suprafetele uniforme, continue, fluide pe care lumina aluneca în mângâieri imperceptibile. Umbrei, el îi prefera lumina. 
Contrastelor frapante, armonia. Constructiilor rigide, compozitia cu rezonante muzicale, poetice… 
Sculpturile lui Marcel Guguianu nu se odihnesc pe soclurile lor. Ele se detaseaza de acestea si se înalta într-o dinamica lenta a ascensiunii. Ele sunt suple si improbabile asemenea plantelor în plina crestere. Apartin sculpturii organice pe linia lui Brâncusi si a lui Jean Arp care au inaugurat, la începutul acestui secol, o sculptura eliberata de reprezentarea figurativa si vexata a realitatii pentru a preconiza o arta libera de toate detaliile inutile si bazata pe constiinta formei pure…”
„Atelierul lui Guguianu din Bucuresti e plin de torsuri, Victorii si Venere cât podul palmei, care însa deabia asteapta stânca de granit sau bucata de marmora pentru a creste în ele, generos, ca niste oua de vultur din care ies brusc aripi. Tandru cântaret al femeii, sculptorul slefuieste îndelung formele, savant stilizate si esentializate, ce pastreaza însa în lujerul trupului întreaga sugestie carnala. Desi pastreaza în ele caldura si ideea de intimitate, lucrarile lui Guguianu reclama spatii mari, aerisite, rolul lor parând a fi tocmai umanizarea unor geometri rigide, a unor piete sufocate de masini, ori a edificiilor de beton a caror sobrietate depersonalizanzta cere neaparat un recurs la suflet. Decorativul si senzatia de degajare, plina de farmec si limpezire, se pastreaza si în desenele sale pe care le-am admirat în atelier, bucurându-ma ca artistul cultiva harnic si hârtia, “sculptura moale”, ajutându-l desigur sa ciopleasca mai decis pietrele tari si dure din care ies blânde scântei.”
„Un naist român în village New York cânta Ciocârlia, aceasta, în toamna anului 1968. Voiam sa respir „aerul american” lasând în urma o vara europeana încarcata de nori furtunosi. Azi, 1989, dupa 21 de ani, un compatriot de-al lor, un artist complet, un sculptor în plenitudinea creativitatii sale, cu câtiva ani mai mult pe umeri, dar la fel de tânar ca si muzica lor, prezinta unui public expert poezia si mu-zicalitatea formelor.
Dintre statui, femei slefuite de vântul anilor si al suspinelor de îndragostiti, este gata sa-si ia zborul „Ciocârlia” lui. Picioarele abia ating pamântul, fesele aurii se pierd în rotunjimea spatelui, duiosia umerilor care se prelungeste înspre cer prin imaginea bratelor, parca ar sfida atât legea gravitatiei cât si limitele pseudomoralitatii ale celor ce cred numai într-o arta banala si scolareasca.
Asa cum Ciocârlia zboara spre cer fara margini si celelalte statui gândesc, se daruiesc, se elibereaza în formele lor care în gratia miscarii de dans, fara de timp si în transparenta fara spatiu lasa sa se ghiceasca „plenitudinea” din care artistul le-a eliberat pentru a le încredinta unei arte majore, care nu este doar sculptura, ci si pictura, muzica si poezie.
Când privesc spre Manhattan proiectat din mare spre ce, vad în Zgârie-nori „Coloana Infinitului”.
Azi, însa, Marcel Guguianu, un alt original sculptor din Carpatii României, bate cu autoritate la portile Americii. Un public sensibil si inteligent va sti sa-i acorde „lautarii” care sa-l plaseze printr marii maestri ai acelei arte care nu are limite nici în timp nici în spatiu.”
„În vremea când toata lumea vorbea în soapta, eu si Marcel Guguianu aveam discutii libere, interminabile, despre eternitate. Acum, când se striga în gura mare, noi, în soapta, (ca sa nu-i deranjam pe altii) ne continuam discutiile despre eternitate(...).
„De când s-a nascut Guguianu si pâna azi, oamenii au fost ocupati cu alte lucruri, unele deloc bune, viata a trecut destul de repede si lumea nu a observat ca este un artist de geniu. A trebui sa treaca o viata, în care timp el a fost ocupat cu arta, iar lumea, cum v-am spus, cu necazurile ei… Sper din tot sufletul sa ne întâlnim la Retrospectiva de 95 de ani!”
Necazurile nu exclud fericirea de a crea si de a trai spiritual.
Marcel Guguianu, ca toti artistii mari, este unic, îsi face arta lui, si traieste în asa fel ca sa o poata face. 
Desi are o adolescenta prelungita, acum, cu ocazia sarbatoririi zilei de nastere, va ajunge la maturitate. 
Îi doresc tinerete eterna”.
„Marele sculptor (si pictor, macar în schite moldave) Marcel Guguianu, este nascut în fabulatii voevodale.
Privindu-l (s-ar putea ca optica sa fie deformata de prietenie), Marcel Guguianu are vârsta eternilor îndragostiti de toata curbura Muntilor Carpati, de Iasii Teiului eminescian, de triunghiul Bârladului care duce în moarte din dragoste.
Marcel este îndragostit mereu de toate femeile care ajung soprane deasupra Europei, fluturi multicolori în admiratia lumii si subiecte pentru asezarea în marmura.
Marcel Guguianu se înscrie în zodia marii dainuiri, avându-l cap de linie pe Brâncusi, Medrea, Paciurea, Mantu si ispravind cu din nou nemurirea, ceea ce înseamna, cu Apostu, Irimescu si Anghel si cu toti cei ce vor sui în eposul neamului românesc.
Marcel Guguianu vine din pietrele României si va urca în Muntii Carpati, al acestei tari, ca stânca detunata pe care o vor taia cu dragoste si suferinta toti sculptorii viitorimii numiti de Dumnezeu.
Marcel e de marmura, de cântec si vin baut cu copii din flori.
Marcel sunt eu, tu, el si noi însine. Dincolo de frumusetea lui începe rasaritul soarelui si asfintitul lunii. 
Marcel este singurul sculptor de purpura alba.” Cu dragoste, Fănuș Neagu.
Madalina Firanescu 
Eternul îndragostit de Femeie, cu F mare, ca întrupare a frumosului si a senzualitatii, dar si ca izvor al energiilor creatoare, maestrul Marcel Guguianu ramâne, la cei 85 de ani recent împliniti, un spirit tânar care, prin libertatea gândurilor si fecunda imaginatie, învinge scurgerea timpului.
Acest veritabil reper al vietii artistice românesti, care si-a reglat admiratorii cu o expozitie retrospectiva gazduita înca de Sala Dalles, si-au adaugat, zilele trecute, o noua distinctie în coplesitoare colectie adunata într-o cariera de invidiat. Este vorba despre Diploma decernata de Centrul Biografic International din Cambridge, Marea Britanie, care autentifica includerea acestui român atins de aripa geniului în elita „Top 100 artist 2007”.
Este o noua recunoastere a talentului lui Marcel Guguianu, un sculptor recompensat de-a lungul vremii cu nenumarate premii, dintre care putem aminti: Placheta de onoare a Simpozionului International „Arandelovac”, Iugoslavia (1972), „Diploma de Merit” a Academiei din Pontzen, Italia (1974), „Palme d’or” al Academiei de Arta si Cultura din Napoli, Italia (1975), Placheta si Medalia de aur a Republicii San Marino (1981), titlul de membru al diviziei de cultura a Bancii Mondiale, Washington (1995), divizie a carei emblema a devenit chiar statueta „Ciocârlia” semnata de artistul român.
Si probabil ca onoranta lista nu se va opri prea curând, pentru ca Marcel Guguianu continua sa lucreze, dar si sa fascineze publicul prin felul unic în care „sculpteaza tandretea”. „Atâta timp cât am sa traiesc, Femeia o sa fie – în sensul frumos-vesnica mea preocupare”, marturisea maestrul. Un moto care explica emotia care tâsneste din lucrarile sale, în care greutatea pasiunii o egaleaza pe cea a marmurei si a bronzului.
Marcel Guguianu – seductia feminitatii
Valentin Ciuca – membru al Asociatiei Internationale a Criticilor de Arta
Daca arta a fost definita drept ceea ce place fara de concept, acest lucru nu înseamna ca artistii nu-si configureaza o viziune si o stilistica menita sa individualizeze creatia proprie si sa poreasca prin cunoastere si sensibil inventarul vizual al umanitatii. Marcel Guguianu, artist preocupat de a face din real o ipoteza de lucru si din simbol o religie, a glosat cu aplicatie si tenacitate pe ideea culturii corpului uman, fixându-i reperele semantice si axiologice în functie de un antropocentrism tutelar, ideea ca omul este masura tuturor lucrurilor l-a mentinut permanent racordat la etalonul uman, iar prin figuratie si metafora a înnobilat permanent conceptul.
Înca de la începuturile creatiei, a crezut în desen ca rigoare a artei si studiile succesive n-au urmarit doar glosele pe un motiv esential, ci a încercat spiritualizarea unei forme ideale prin viziune si tratament plastic. Astfel, morfologicul s-a convertit în sintaxe aplicate si expresive, fiecare noua lucrare fiind, de fapt, o originala ipoteza asupra viului. Studiile libere de arta au avut avantajul de a nu-i bloca imaginarul în formule impuse de autoritatea unor maestri ci, dimpotriva, sa-si configureze de timpuriu o sigla de identitate si stil. Indiferent ca a lucrat în piatra, marmura sau bronz, a visat sa plampdeasca o lume a femininului ca principiu esential al regenerarii organice. Viata seamna în opera sa cu un veritabil si continuu elogiu adus feminitatii, maternitatii ca elemente constitutionale ale misterului lumii.
Afin solutiilor irimesciene a stiut sa faca diferenta prin idee si un mod personal de a se raporta la dialogul inefabil dintre volum si mediul ambiant, spatiul precis configurat în geometria lui naturala. Notiunea timpului este nuantata din perspectiva timpului ca un concept abstract, obiectiv si infinit, ale carui racorduri cu umanul pot fi identificate în notiunea mai nuantata, aceea a vremii. Vremea este umana ca timp istoric sau ca desfasurare evenimentiala individuala, personalizata, în relatie cu existenta umana inevitabil limitata dar si ca duh al ordinii cosmice. Într-un anume fel, dialectica ontologica se spiritualizeaza prin însusi faptul fiintarii. În expresie plastica, mai important ne apare însa faptul ca Marcel Guguianu acorda privilegii realtiilor dintre volumul sculptural si lumina. Artistul îsi gestioneaza identitatea, înglobând în substanta ei, succesivele lectii ale traditiei sculpturale românesti si nu evita sporirile aduse artei sculpturii în succesivele sinteze propuse de arta moderna. Modelele artistice ale secolului al XX-lea l-au marcat în sensul în care a reusit sa se despovareze de ele dupa ce le-a identificat si virtutile si limitele. Prin Giacometti a ajuns la efilarea volumului, prin dematerializare, prin Boccionni la asumarea miscarii interioare si structura animata de vânturi imprevizibile, prin Henri Moore a avut acces la dialogul dintre plinuri si goluri. Hans Arp su Calder i-au amplificat registrul conexiunilor posibile dar, stiindu-le a putut sa le evite. Modernitatea lui Guguianu sta în recuperarea originarului, a formei care, prin metafora si simbol, încorporeaza o atitudine în fata lumii sale interioare.
Asemenea oricarui artist autentic, a vedea simplu echivaleaza cu a vedea departe iar lectia lui Brâncusi i-a reconfirmat faptul ca numai sintezele simbolice pot cu adevarat recupera arhetipuri, imagini ale unui fabulos illo tempore, ca dominanta a trecutului utopic. Caracterul original al sculpturii lui Guguianu sta deopotriva în idee cât si în solutii. Astfel si-a configurat o viziune si un stil, ambele inconfundabile, bazate pe o filosofie unde a exista nu este aidoma cu a fi. Mesajele lui sunt în mare masura veritabile glose despre conditia omului si umanitate, despre creativitate si perfectiune. Considera, probabil, ca omul este cu adevarat liber doar prin gând si inteligenta si cu siguranta demiurgic doar prin creatie. Structural solar si apolinic, face din elgiul feminitatii vectorul unei cordiale confraternitatii cu natura. Nu o exalta din perspectiva misterului ca romanticii altadata ci, doar, o respecta si lucreaza permanent în sensul ei. Vedem aici optiunea unui lucid dublat de un spirit deschis spre lectura poetica a lumii unde simbolismul metaforei înlesneste accesul în materialitate. Conceptul plastic al operei lui Guguianu se defineste în relatie cu valorile românesti perene ale genului si, prin acestea, cu orizontul artistic european deschis catre toate azimuturile.
Triumful lui Guguianu
Mai vine clipa si mai trece omul,
Torential si vinovat se moare, 
Prin tara unde seceta e mare, 
Dar si mai mare este Guguianu.
În tragica dezordine pagâna,
El stie sa impuna armonie, 
Si-n arta lui, cea limpede si vie, 
Creatia divina o îngâna.
Sfârsitul lumii iarasi ne încearca,
Traim, ghebosi, în niste paranteze, 
Ca într-un fel de resturi de la Arca,
Dar mai exista constiinte treze, 
Când marmura consimte sa urmeze
Aceste mâini, din alte veacuri, parca.
Pâna în urma cu câteva zile, Sala Dalles a fost gazda unei expozitii de exceptie: Retrospectiva Marcel Guguianu. Plasticianul Tandretii, asa cum a fost numit, a reunit la un loc, cu prilejul închiderii, multe personalitati de calibru: Sabin Balasa, Adrian Paunescu, Razvan Theodorescu, Cornel Todea, Mugur Isarescu, Ioan Talpes, Adrian Vasilescu, Monica Davidescu s.a. Artistul, ale carui lucrari stilizeaza eternul feminin în sculpturi unice, realizate în materiale diverse, de la marmura la bronz, Guguianu este, la 85 de ani (vârsta pe care a aniversat-o recent, prilej cu care îi uram La multi ani!), acelasi vesnic îndragostit. 
Femeia, fie ea mama, sora, sotie ori prietena, îi inspira creatii care îsi revendica termenul de Perfectiune, care îsi pierde conotatia ideala în beneficiul uneia concrete. Lucrarile sale sublimeaza Dragostea si Frumosul, de la portretul lui Mihai Eminescu la Lia Ciocârlia si nenumarate întrupari feminine, toate respirând gratie si haruire.
„Eu simt ca exist si trebuie sa ajung acolo în Universal, caci viata noastra e scurta, cea a artei lunga, a lumii infinita. Sunt si eu abia o adiere în uraganul vietii, iar uraganele se nasc din adieri”, declara artistul în catalogul expozitiei.
Totodata, beneficiind de o vitalitate debordanta de invidiat, el ne-a marturisit ca lucreaza acum la un ansamblu care evoca patru genii ale României: Ion Luchian, George Enescu, Nicolae Iorga si Mihai Eminescu. Personalitatile de marca prezente la eveniment au descris, fiecare în parte, geniul lui Guguianu din unghiuri unice, pe care le veti afla din cele ce urmeaza.
"Este o betie de forme realizate de acest fabulos personaj, care are o stranie comportate vizavi de el însusi. Pentru ca Guguianu este o persoana a carui principala atitudine este modestia, discretia, eleganta, care îl fac sa fie un super-rafinat stapân al formelor, stapân al unei materii teribil de complicate, pentru ca nu e usor sa le stapânesti. Este un artist care traieste o stare de exaltare, de încântare si de gratie, iar eu unul resimt un regret pentru ca am descoperit aceste creatii abia la sfârsitul expozitiei. Regret pe care sper sa-l împartasesc cu toti cei care citesc si care poate au ratat aceasta sansa. Si asta este o vina a modului în care se traieste în Bucuresti: exista reclame la tigari, la masini sau telefoane, dar nu la expozitiile de calitate."
„Îl revad dupa 11 ani si am venit în semn de pretuire pentru el si pentru opera lui, si în amintirea acelei zile minunate când la Washington, în holul mare al Bancii Mondiale, a avut loc vernisajul Expozitiei Guguianu, si am fost mândru ca sunt român.
„Bineînteles nu poti, vazând aceasta expozitie, decât sa întelegi ca în lumea aceasta exista si zone care îti depasesc cu mult imaginatia, exista zone ale Frumosului de care n-ai sperat sa te apropii si care ti se releva prin imaginatia unui interpus care se întâmpla sa fie Marcel Guguianu. Nu pot sa nu spun genial, nu doar pentru ca niciodata n-as fi putut sa îmi imaginez aceste forme si expresii ale Frumosului, ci si pentru ca viata mea a fost apropiata unei lumi care comunica cu cea culturala, si cred ca Guguianu este chiar în centrul culturii si nu poate exista în afara expresiei care socheaza. E o sansa sa fii contemporan cu o asemenea personalitate, sa te apropii de modul sau de a fi si de a comunica cu lumea.”
„Îl cunosc de mai multa vreme pe maestru, i-am urmarit în timp opera, si e ceva fascinant aici. E un spectacol unic”.
În 2004, a fost dat în folosință Pavilionul expozițional ”Marcel Guguianu” pentru a pune în valoare lucrările donate de sculptor muzeului ”Vasile Pârvan” din Bârlad

Bătălia de la Vézeronce a avut loc pe 25 iunie, 524 în apropiere de Vézeronce (pe atunci "Veseruntia") în Isère. A fost una dintre bătăliile Războiului Burgundiei pornit de cei patru succesori ai regelui franc Clovis I: Childebert I, Chlodomir, Clotaire I, și Theuderic I. 
Regele Burgundiei Sigismund a fost învins, iar el și cei doi fii ai săi au fost executați din ordinul lui Chlodomir. Chlodomir și Childebert și-au terminat apoi cucerirea de la Vézeronce învingându-l pe Gundomar al III-lea și pe aliații săi ostrogoți. Chlodomir, unul dintre conducătorii armatei francilor, a fost ucis în luptă.
În afară de înfrângerea crucială a burgunzilor, care a asigurat anexarea regatului lor de către merovingieni, urmările luptei "în cadrul" Franciei au fost împărțirea regatului lui Chlodomir între frații săi, și eliminarea moștenitorilor la tron.
În anul 1871, la locul bătăliei a fost descoperit un coif de fabricație bizantină, care probabil că a aparținut unei căpetenii france. În prezent, acest coif se găsește expus la Musée dauphinois din Grenoble.

Demetrius Napragyi (alternativ "Napragi", "Náprági", "Naprágyi"), latinizat Demetrius Napragus, (n. ca. 1556, Gömör, azi Gemer, Slovacia - d. 25 martie 1619, Győr) a fost un cleric catolic de la sfârșitul secolului al XVI-lea și începutul secolului al XVII-lea. A fost mai întâi canonic de Esztergom, apoi prepozit de Eger, ulterior de Arad. Între 1596-1601 a fost episcop romano-catolic de Alba Iulia (după o perioadă de 40 de ani în care în Transilvania și în zonele Ungariei ocupate de turci nu rezidase nici un episcop catolic). Din această poziție a fost numit de împăratul Rudolf al II-lea în funcția de cancelar al lui Mihai Viteazul. La 1 noiembrie 1599 i-a înmânat lui Mihai Viteazul cheile orașului Alba Iulia. După uciderea lui Mihai Viteazul a trebuit să părăsească Transilvania, zona rămânând fără episcop catolic până în anul 1618. Napragyi a devenit prepozit de Pojon, iar ulterior episcop de Győr respectiv arhiepiscop de Kalocsa. A fost unul din candidații pentru demnitatea de arhiepiscop-primat al Ungariei, funcție în care a fost preferat orădeanul Petrus Pázmány.

Ștefan Procopiu (n. 19 ianuarie 1890, Bârlad - 22 august 1972, Iași) a fost un fizician, profesor universitar și inventator român, membru titular (din 1955) al Academiei Române.
A descoperit "efectul Procopiu" de depolarizare a luminii.
A urmat cursurile școlii primare și ale Liceului „Gh. Roșca Codreanu” (promoția 1908) din Bârlad. Licențiat al secției fizico–chimice a Facultății de Științe din Iași (1912), după care a urmat alte studii universitare la Paris. 
Asistent universitar la catedra de Aplicațiile electricității la Universitatea din București. Între 1 septembrie 1917 – noiembrie 1919 a funcționat la Catedra de fizică a Liceului „Gh. Roșca Codreanu” din Bârlad. A fost clasificat primul pe țară la examenul de capacitate (1919). 
Devine șef de lucrări la catedra universitară sus-amintită (1919). Face studii de specialitate la Paris cu profesorii Gabriel Lippmann, Marie Curie, Paul Langevin, Aimè Cotton, Charles Fabry, lucrând în "Laboratoire de récherches physique". Devine doctor în Științe Fizice la Sorbona (5 martie 1924) și până atunci avea publicate 30 de lucrări. 
Reia catedra sa din București, iar la 15 ianuarie 1925 este numit profesor titular la catedra de Gravitate, Căldură și Electricitate a Universității din Iași, la care a predat până la pensionarea sa (1 octombrie 1962). 
A fost decanul Facultății de Electrotehnică a Politehnicii „Gheorghe Asachi” din Iași de la înființarea ei (decembrie 1937), până la 1 februarie 1941, când trece decan al Facultății de Științe a Universității Iași. 
A fost membru al Academiei Române (1955), premiat al Academiei Române (1920); Doctor honoris causa al Politehnicii din Iași (1 februarie 1967), membru al Comisiei mondiale pe anul 1970 de propuneri pentru Premiul Nobel la Fizică, membru al multor societăți științifice române și străine. 
A fost membru titular al Academiei de Științe din România începând cu 20 decembrie 1936. 
Pentru activitatea sa a fost distins cu Ordinul Muncii, Ordinul Meritul Științific și Ordinul Steaua României
Este descoperitor al magnetonului Bohr-Procopiu (1919) (alături de Bohr). Este descoperitor al Efectului Procopiu. Savantul de valoare mondială a încetat din viață în Iași la 22 august 1972, lăsând publicate 177 de lucrări științifice.

Deși nu e tocmai uzual, autopropun articolul în primul rând pentru a obține sfaturi care să-l facă demn de statutul de articol de calitate -- 26 iulie 2006 17:22 (EEST)

Selma Björnsdóttir, cunoscută doar ca Selma (n. 13 iunie 1974, Reykjavík) este o cântăreață islandeză. Ea a reprezentat Islanda la Eurovision 1999 obținând locul 2 și la Eurovision 2005 obținând locul 16 în semifinală.


Theudebert I (franceză: "Thibert" sau "Théodebert") (aprox.500-547 sau 548) a fost regele merovingian al orașelor Metz, Rheims, sau al Austrasiei—după cum a mai fost denumit regatul său—din 533 până în 548. Capitala sa se afla la Rheims în nord-estul Galiei.
A fost fiul lui Theuderic I, rege al Austrasiei. În 533, s-a căsătorit cu Deuteria, o galo-romană. Mai tărziu, a repudiat-o pe aceasta pentru a se căsători cu Wisigarda (fiica lui Wacho, rege al lombarzilor). Copiii săi au fost Theudebald și Berthoara. 
În anul 532, Theudebert a terminat, împreună cu Guntram (fiul unchiului său, regele Clotaire I din Soissons), recucerirea teritoriilor deținute de bunicul său, Clovis I, care fuseseră ocupate de către goți după moartea acestuia. După moartea lui Theuderic la sfârșitul anului 534, Theudebert a moștenit posesiunile tatălui său, în ciuda pretențiilor unchilor săi, regii Childebert I din Paris și Clotaire I. Childebert, care nu avea copii, s-a aliat apoi cu nepotul său, împărțind cu el teritoriile moștenite de la Chlodomer din Burgundia. La scurt timp după aceasta, l-a adoptat pe Theudebert.
Regii merovingieni s-au unit apoi împotriva ostrogoților. Aliat fiind cu gepizii și cu lombarzii (prin căsătoria cu Wisigarda), Theudebert a câștigat provinciile nordice, precum și Rhaetia. În 545, a ocupat și o mare parte a Veneției, dar Theudebert a evitat confruntarea cu Imperiul Bizantin.
Theudebert a murit în al 14-lea an al domniei sale (la sfârșitul lui 547 sau începutul lui 548) fiind succedat de fiul său Theudebald.


Hagar (sau Agar, în limba ebraică הגר) este un personaj biblic din Vechiul Testament, roaba lui Avraam și a soției sale Sara și mama lui Ismael.
Conform tradiției biblice, neavând copii, deși trecuseră zece ani de căsnicie, Avraam are o relație cu Hagar, care îl naște pe Ismael.
Cuprinsă de gelozie, Sara se comportă tot mai aspru cu slujitoarea și în final o alungă, atât pe ea cât și pe fiul ei, lucru cu care este de acord și Avraam, care susține că acesta a fost ordinul din partea divinității. Scena a fost descrisă în 1.Moise (21:8-21).

Ismael (în limba ebraică ישמעאל - "Dumnezeu ascultă") este un personaj din Vechiul Testament și din Coran, descris ca fiu al lui Avraam și al sclavei egiptene Hagar (Gen 15-18). Este considerat părintele arabilor (tribul ismaeliților), frate cu Isaac, părintele evreilor, amândoi fiind binecuvântați de Dumnezeu, dar primind roluri diferite.
În Biblie, Ismael și mama sa Hagar, care este roaba Sarei, sunt alungați din casa tatălui său Avraam, după ce Sara îl naște pe Isaac. El trăiește în pustiul Paran, stăpânind arta vânătorii și unde se căsătorește cu o egipteancă (Gen 21:8-21; 22:2-8). La moartea lui Avraam (și după ce a asistat pe fratele său la înmormîntarea tatălui), se întoarce în Canaan, murind după ce a împlinit 137 de ani (Gen 25:7-9, 12-19). 
Potrivit istoricului antic Iosephus, Ismael a avut 13 copii, pe fiii: Nebaiot (נבית) ori Nabit, Kedar (קדר), Abdil  (אדבאל), Mibsam (מבשם), Mișma (משמע), Duma (דומה), Massa (משא), Hadad (חדד), Tima (תימא), Ietur (יטור), Nafiș (נפיש) și Kedema (קדמה); pe fiica: Mahalat ori Basemat . Ea a devenit nevasta lui Esau, fratele lui Iacov (amândoi fiind copiii lui Isaac). 
Cronicile regale babiloniene și assiriene, dar și inscripții antice arabe de nord din sec. IX-VI î.Cr. vorbesc despre Qedar, regele arabilor și al ismaeliților. Tot potrivit lui Iosephus, urmașii fiilor lui Ismael s-au numit mai târziu nabateeni și și-au împânzit stăpânirea de la fluviul Eufrat până la Marea Roșie. Regatul qedarit a supraviețuit prăbușirii imperiului neobabilonian din sec. VI î.Cr., fiind succedat celui nabatean, ultimul rezistând încă 250 de ani. 
În Coran este altfel descrisă viața lui. Avraam se mută cu familia în Arabia Saudită unde Hagar îl naște pe Ismael în orașul de azi Mecca. Într-o viziune, Allah îi zice lui Avraam să se întoarcă în Canaan și să lase acolo pe Hagar cu Ismael. El este pentru musulmani un profet și tatăl poporului arab. Ismael este înmormîntat la Mecca.

ROGVAIV, scris și R.O.G.V.A.I.V. sau Rogvaiv, este un acronim provenind de la culorile vizibile (roșu, oranj sau portocaliu, galben, verde, albastru, indigo și violet) și care reprezintă o formulă mnemotehnică pentru reținerea mai ușoară a culorilor și a ordinei lor din spectrul vizibil (culorile curcubeului).
La fel ca și la curcubeu, culorile din imaginea de mai sus sunt aranjate în ordinea descrescătoare a lungimilor lor de undă, cea a culorii roșu fiind de 700 nanometri iar cea a violetului de 400 nm.
De fapt, datorită faptului că spectrul este continuu, culorile sunt definite pe intervale arbitrare, între ele neexistând granițe stabilite definiv. Definirea culorii indigo din spectru s-a petrecut chiar relativ recent, ea fiind atribuită lui Isaac Newton, care a vrut ca numărul culorilor din spectrul lui să fie șapte, pentru a corespunde zilelor săptămânii, celor șapte note ale unei game muzicale și numărului de planete cunoscute pe atunci. 
<br>


Le voyage dans la lune (Voiajul în lună, 1902) constituie cel mai cunoscut film realizat de Georges Méliès, printre altele și prin faptul că folosește metoda trucajului din plin.
Un grup de savanți efectuează o călătorie în lună la bordul unui "vehicul spațial" în formă de obuz. Acolo ei întâlnesc o lume fantastică, populată de ciuperci uriașe și omuleți stranii. Când sunt loviți omuleții dispar lăsând în urma lor un fel de fum. Aflați sub amenințarea lor, savanții se reîntorc pe pământ. Povestea este bazată pe romanele lui Jules Verne ("De la Pământ la Lună") și/sau "H. G. Wells" ("Primii oameni în Lună").
După ce a terminat filmul, Méliès a intenționat să-și vândă producția "oamenilor de bâlci", cei care se ocupau cu prezentarea filmelor de obicei, teatrelor, cabaretelor. Cerând o sumă de 500 franci pentru o copie, doar câțiva cumpără filmul. După succesul rețetei de casă obținuți de aceștia, mulți revin și-i cumpără "producția", Méliès trezindu-se un om bogat. Aceasta îl determină să ducă filmul în S.U.A., ceea ce i-ar fi adus profituri uriașe. Însă, tehnicienii lui Thomas A. Edison furaseră un negativ făcând copii ale filmului, difuzându-l în toată America la doar câteva săptămâni de la lansare acestuia în Franța. Méliès abia își vinde câteva copii, 5 sau 6 la număr. Méliès, vrea să-l dea în judecată, însă nefiind în vigoare nicio lege privind dreptul de autor și faptului că "Edison" îi replică acestuia că folosește pelicula lui cu perforații, nu ajunge la nici-un rezultat. Poate că de aici începe declinul financiar a lui Méliès.
Parte bună însă a acestui episod este că odată cu prezentare acestui film, se demonstrează că cinematograful nu este o activitate de bâlci, că cinematograful este o industrie care poate aduce profituri uriașe și că trebuie să aibă sală specializată.
"Așa apare într-un cartier al Los Angelesului numit Hollywood prima sală specializată în proiecția filmelor, primul cinematograf
Soarta face ca în anul 2002 să fie descoperită o copie a acestui film într-un depozit din [Spania, Catalunya]. Uimitoare au fost trei lucruri: faptul că filmul s-a păstrat așa de bine, faptul că e cea mai completă copie existentă astăzi dar mai ales faptul că a fost "colorată de mână". Filmul a fost restaurat și prezentat la "Festivalul Filmului Mut Pordonone" în anul 2003.
Filmul (nu și coloana sonoră adăugată ulterior) a ieșit de sub incidența drepturilor de autor și poate fi descărcat la această adresă:

Mercedes este un nume feminin spaniol. 
În același timp este un plural în limba spaniolă, "María de las Mercedes" însemnând "Maria favorurilor". Singularul este "merced". 
Se mai poate referi la:

Frații Marx a fost o trupă de actori de comedie, care au apărut în vodeviluri, piese de teatru, filme și programe de televiziune.
Născuți în New York, Frații Marx au fost copii unei familii de evrei imigranți din Germania.
Numele adevărate ale celor șase frați Marx sunt următoarele:
Născuți într-o familie de artiști, talentul muzical al fraților a fost valorificat de timpuriu. Harpo era deosebit de talentat, putând cânta la aproape orice instrument; totuși marea sa atracție a fost harpa, de unde i se trage și numele de scenă. Chico era un pianist excelent, iar Groucho cânta la chitară.
Și-au început cariera în vodeviluri, unde unchiul lor juca deja ca Al Shean din Gallagher and Shean. Groucho a debutat în 1905, predominant ca și cântăreț. Pe rând au primit roluri Gummo (1907), Harpo (1908), apoi mama și mătușa lor Hannah în 1910. Trupa și-a luat numele de „Cele șase mascote”.
Într-o seară, în timpul unei reprezentații care avea loc în Nacogdoches, Texas, s-au auzit strigăte de-afară, din cauza unui catâr năbădăios care scăpase prin oraș. Audiența s-a grăbit să iasă din sală pentru a vedea ce se întâmplă, iar la întoarcere Groucho - înfuriat fiind de întrerupere - a anunțat următoarele cântece: "Nacogdoches is full of roaches" (literar: "Nacogdoches e plin de gândaci") și "The jackass is the flower of Tex-ass" (literar: „Măgarul este floarea Texasului”). În loc să se înfurie, audiența a râs copios, eveniment după care familia Marx a început să se gândească la o reorientare către comedie.
Treptat, reprezentațiile lor au evoluat de la cântece și puțină comedie la comedie presărată ici-colo cu niște muzică, precum în scheciul lor "Fun in Hi Skule" („Distracție în li"tch"eu”), cu Groucho ca profesor cu accent german și Harpo, Gummo și, după 1912, Chico ca elevi. Câțiva ani mai târziu, Gummo a părăsit grupul pentru a lupta în primul război mondial ("„Orice e mai bun decât să fiu un actor!”"). Zeppo îi va lua locul în ultimii lor ani de vodeviluri, primii pași pe Broadway și filmele produse de Paramount care au urmat.
Despre intrarea lui Harpo pe scenă se povestește că într-o după amiază, în timpul unei reprezentații susținute de frații săi, "Harpo a instruit o fată din cor să fugă de-a lungul scenei prin fața lui Groucho în timpul actului său, în timp ce el o alerga, ca sa vadă dacă Groucho și-ar pierde concentrarea. Totuși, spre încântarea publicului, Groucho de abia a reacționat cu o glumă improvizată, uitându-se cu calm la ceas și comentând: „Prima oară când văd un taximetrist zbierând după un pasager”, apoi, când Harpo a urmărit fata în direcția inversă, „Poți mereu să-ți potrivești ceasul după cursa de 9:20”." Sfârșitul acestei povești putea fi tragic pentru Harpo, fiindcă balerina era măritată cu un boxeur, dar acesta l-a iertat cu condiția ca scena din acea seară să se repete în fiecare spectacol.
În timpul primului război mondial sentimentele anti-germane au escaladat, astfel încât, pe de-o parte, familia a încercat să-și ascundă originea germană (Harpo schimbându-și numele din Adolph în Arthur), iar pe de altă parte Groucho a încetat să mai joace pe scenă tipologia neamțului.
În această perioadă, cei - acum - Patru Frați Marx au început să își individualizeze și să își dezvolte personajele pe care le jucau, încadrându-le în stilul lor unic de a face comedie. După amintirile fraților, cel care le-a creat personajele (la modul vizual) a fost Al Shean. Groucho a început să poarte mustața și sprâncenele celebre, desenate cu creionul, și să adopte un mers legănat, Harpo și-a pus o perucă roșcată și creață, purtând după el un claxon și nevorbind niciodată, iar Chico a adoptat un accent italian fals. Zeppo și-a păstrat rolul junelui înamorat și romantic. Deși se spune că și în viața de zi cu zi frații se purtau la fel (bineînțeles că Harpo vorbea), în particular Zeppo era considerat a fi cel mai amuzant dintre toți, în ciuda rolurilor sale stricte și scurte. Fiind cel mai tânăr și crescând cu reprezentațiile fraților săi înainte, el putea să înlocuiască și să imite - în cazuri extreme - pe oricare dintre cei trei frați mai mari. "„Era atât de bun în rolul căpitanului Spaulding [din «Animal Crackers»], încât l-aș fi lăsat să joace la nesfârșit, dacă îmi dădeau voie să stau și să fumez în public”", își amintea Groucho.
Numele lor de scenă au fost stabilite de monologhistul Art Fisher, în timpul unei partide de poker desfășurate în mașină, în principal fiind bazate pe personalitățile fraților. Julius Marx a primit numele de "Groucho", datorită dispoziției sale mereu schimbătoare. Unii biografi au crezut că acest nume vine de la o "grouch bag" pe care acesta o purta în tinerețe. Totuși, Groucho a negat acest lucru în capitolul 6 al autobiografiei sale, "Groucho și cu mine":
Arthur a fost poreclit "Harpo", pentru că avea obiceiul de a cânta la harpă, iar Leonard a primit numele de "Chico" (pronunțat „Chick-o”), din cauza afinității sale pentru femei („chicks”, puicuțe). În autobiografia sa, "Harpo vorbește!" , Harpo precizează că Milton a devenit "Gummo" deoarece "„he crept about the theater like a gumshoe detective”", iar Herbert s-a numit Zeppo pentru abilitățile sale atletice și pentru că putea să facă tracțiuni la bară precum Zippo Cimpanzeul. Versiunea lui Groucho este aceea că Zeppo a fost denumit după zeppelinele tocmai apărute, iar fiica lui Chico insistă că Zeppo a fost numit după glumele cu Zeke și Zeb, foarte populare în acea vreme la Chicago.
În anii 20, Frații Marx au devenit una dintre cele mai apreciate trupe de teatru din Statele Unite. Cu simțul umorului ascuțit și deosebit, satirizau înalta societate sau ipocrizia umană. De asemenea, au devenit faimoși pentru puterea lor de improvizație și datorită scenariilor lor libere.
Datorită managementului lui Chico și creativității lui Groucho, vodevilurile fraților au repurtat destule succese pentru a-i propulsa pe aceștia pe scena teatrului Broadway. Prima dată au prezentat un musical, "I'll say she is" (1924 – 1925), urmat de două comedii muzicale: "The Cocoanuts" (1925 – 1926) și "Animal Crackers" (1928 – 1929).
Scenaristul George S. Kaufman a lucrat la ultimele două spectacole și i-a ajutat pe frați să își cizeleze personajele.
Se pare că talk-show-ul din 1957 intitulat "Tonight! America After Dark" și avândul-l ca moderator pe Jack Lescoulie, ar fi singura înregistrare publică în care apar toți cei cinci frați.
Pe data de 16 ianuarie 1977, Frații Marx au primit o stea pe celebrul bulevard de la Hollywood.
Filme cu Cei Patru Frați Marx:
Filme cu Cei Trei Frați Marx (fără Zeppo):
Performanțe solo:

Habacuc sau Avacum este un profet din Vechiul Testament, activ la Ierusalim, probabil pe la sfârșitul sec. al VII-lea î.e.c., ale cărui profeții sunt adunate în cartea care-i poartă numele. Despre el, în afară de această carte, nu există nici o altă informație; nici măcar numele lui nu s-a transmis uniform și unanim. Textul ebraic îl numește "Hăbhaqquq" חבקוק, tradus în grecește (LXX – Septuaginta) cu Άμβακούμ (de unde și traducerea românească BOR cu: Avacum), iar în Vulgata, latinii l-au transcris Habacuc, de unde l-au preluat mai toate limbile moderne.
Forma ebraică "Hăbhaqquq" ar însemna „îmbrățișare”, „cel care îmbrățișează” sau – mai puțin probabil – „luptă/luptător” (cum îl vrea sf. Ieronim). Forma grecească ar putea deriva de la asirianul "ĥambaqûqu", numele plantei "cassia tora".
Cu privire la personajul propriu-zis istoric lipsesc informațiile biografice, chiar Biblia numește doar un Habacuc și numai în cartea profetului Daniel (Dan 14, 32-38), dificil de identificat cu acest profet; cartea lui Habacuc este absolut lipsită de date (auto-)biografice directe.
Tradiția iudaică și – mai apoi – legenda creștină s-au străduit să umple golul cu „date”, a căror autenticitate este imposibil de verificat. Conform unor rabini, Habacuc ar fi fiul femeii din Sunam, căreia Elizeu i-a prezis nașterea unui fiu și pe care mai apoi l-a resuscitat (cf. 2Regi 4,16-36).
În „Viețile profeților”, atribuite unui oarecare Epifan sau lui Dorotei, Habacuc s-ar fi născut la Βηθζοχήρ (Bet zoher), localitate la 16 km. S de Ierusalim, din tribul lui Simeon; ar fi fugit de la Ierusalim în timpul asedierii lui de către babilonienii lui Nabucodonosor și s-ar fi stabilit la Straki, pe coasta egipteană, de unde s-ar fi întors doar atunci când babilonienii se retrăseseră deja; s-ar fi îndeletnicit cu agricultura și ar fi murit la Ierusalim în 538 î.e.c., așadar cu doi ani înainte ca Cirus să emane edictul de reîntoarcere a evreilor. Trupul său ar fi fosr găsit împreună cu cel al profetului Mica (Miheia) de către Sebeniu, episcopul de Eleutheropolis (Elefteropolis; in epoca modernă Beit Guvrin sau Beit-Djibrin), căruia cei doi profeți i-ar fi descoperit în vis unde sunt înmormântați.
Cum însă Habacuc, în cartea sa, nu pomenește niciodată numele poporului căruia îi adresa proorociile sale, este dificil dacă nu imposibil să se poată determina perioada vieții sale și identitatea acelora împotriva cărora proorocea. În fața acestei stări de lucruri, cercetătorii îl plasează fie pe timpul regelui Iezechia (ca. 726/715–697/687), fie la sfârșitul domniei lui Manase (ca. 697/687–643/642), fie sub regele Iosia (ca. 641/640–609), fie sub Ioachim (609–598), fie pe timpul regelui Zedechia (598–587/586). Nu lipsesc nici cei care coboară chiar până la exil, pe timpul persanilor și a macedonienilor. Natural, variind aceste date se schimbă și obiectul profeției: identificat în asirieni și babilonieni, sau în pătura socială nelegiuită a chiar poporului evreu sau/și în alții.
În baza textului, în care profetul se plânge de nedreptățile, silnicia și violența săvârșite de cuceritori, însă fără să pomenească distrugerea Ierusalimului, dintre diferitele date propuse, cea mai probabilă pentru activitatea lui Habacuc pare să fie 599/598; ultimii ani ai domniei lui Ioachim (Eliachim), ani dominați de puterea babiloniană, care putere a înlocuit-o pe cea asiriană după cucerirea cetății Ninive (612 î.e.c.). Sunt ani caracterizați de o politică de nesuportare a jugului babilonian, promovată de regii lui Iuda, o politică – condamnată deja și de alți profeți – care a provocat distrugerea totală a Ierusalimului și a regatului lui Iuda în 586 î.e.c., marcând sfârșitul regatelor independente evreiești din Țara Israel.
Acesta ar fi cadrul istoric în care cartea lui Habacuc, cu problemele ei specifice, își găsește pe deplin justificarea.
Menirea lui Habacuc nu pare să fi fost aceea de a prezice poporului iminenta catastrofă ca urmare a nenumăratelor infidelități (care determinau dreapta pedeapsă a lui Dumnezeu). Această linie teologică a fost urmată de alți profeți: Amos, Osea, Isaia, Miheea, Sofonia, Ieremia și, mai târziu, va fi urmată și de Ezechiel. Acest curent, precum și profeții care-l reprezentau, considera că dușmanii lui Israel, nimic altceva decât actualele instrumente ale lui Dumnezeu de pedepsire a poporului infidel Alianței. Privind viitorul ei preziceau și sfârșitul acestor dominatori (contemporani lor) odată încheiatîă menirea lor provodențială, care – pentru moment – îi făcea „servitori” ai Domnului, dar care mai apoi vor fi pedepsiți pentru nelegiuirile și cruzimile lor.
Habacuc – și aceasta este pentru prima oară în istoria biblică – pune problema în alți termeni: cum se împacă sfințenia și dreptatea lui Dumnezeu cu răutatea, cruzimea și nelegiuirea acelora care în prezent au avânt și – prin aceasta – dovedesc că sunt (conform concepției teologice din acel timp) prieteni cu Dumnezeu și se bucuură de prietenia Lui?
Cu această optică, Habacuc este mai aproape de literatura biblică sapiențială decât de cea profetică. 
Soluția pe care el o dă – unica posibilă în așteptarea revelației depline, în Isus – îl plasează pe urmele lui Abraham, strămoșul poporului evreu, care – conform apostolului Paul – datorează paternitatea sa mai mult credinței decât cărnii, pentru că „a crezut împotriva oricărei speranțe”.
Miezul doctrinei lui Habacuc este în versetul 4 din capitolul 2, unde – repetatelor lamentări ale profetului, împotriva nedreptăților și infidelităților – Dumnezeu îi răspunde: „iată că acela care nu are sufletul drept se va prăbuși, cel drept însă prin credință va trăi” (o altă traducere a acestui verset – și de fapt mai aproape de sensul originar –este: „datorită fidelității sale va trăi”).
Acestui mesaj central din 2,4, primul capitol îi constituie o premisă (un fel de punere a problemei); iar restul capitolului 2 și capitolul 3 sunt o urmare firească a acestei afirmații centrale.
Termenul de „fidelitate / credință” folosit de Habacuc nu are sensul teologic propriu-zis de „credință” dezvoltat mai târziu de Paul. Însă, chiar însemnând o conduită exterioară – în conformitate cu legile statornicite de Dumnezeu prin Alianță – presupune un act de credință în Dumnezeu, în sensul că El nu va uita (neglija) făgăduințele sale (de a face deosebire atât la nivel comunitar cât și la nivel individual a acelora care făptuiesc răul). Este deja actul de credință în sensul paulin și actual, împotriva aparențelor, că Dumnezeu va răsplăti pe acela care umblă în Legea Sa și nu-și abate picioarele de la căile sale. Iată de ce este evident că Paul n-a alterat mesajul lui Habacuc atunci când – scriind despre legătura dintre justificare și credință – se referea la Habacuc, dând termenului „fidelitate” semnificația mai deplină a „credinței” (cf. Romani 3,11).
La acest nivel, mesajul lui Habacuc apare de o permanentă actualitate, deoarece și-n ambient creștin credința în cauza lui Dumnezeu și fidelitatea față de Legile sale sunt condiții esențiale de viață.
Cartea lui Habacuc a fost folosită de comunitatea de la Qumran, care a făcut un comentariu descoperit în 1947 (manuscrisul poartă sigla de: 1Qp.Hab.). ei au interpretat primele două capitole în funcție de istoria Învățătorului Dreptății și al Comunității Alianței. În acest comentariu, caldeii menționați în Habacuc sunt identificați cu romanii cotropitori.
În afără de Scrisori, Paul – mai direct sau mai indirect – a folosit doctrina lui habacuc și în predicile sale (cf. Faptele Apostolilor 13,41).
Habacuc este cinstit de creștini drept sfânt și sărbătorit la 15 ianuarie, conform Martirologiului Roman și a Sinaxarului.
Caracteristicele esențiale ale iconografiei lui habacuc sunt puse în raport cu tonul său agitat și amar, prezent în textul cărții sale.
Accentele de temeinică încredere în Dumnezeu și de speranță, care încheie cartea cu atâta pasiune, nu s-a impus niciodată fanteziei artiștilor.
Aspectul profetului este în general senil, cu barbă, încovoiat. Așa este, de exemplu, reprezentat într-un mozaic la Hosos David, Salonic, una dintre reprezentările sale cele mai vechi (se. Al V-lea), care a dat tonul mai ales iconografiei bizantine.
Uneori apare de-a dreptul deformat. Textul din „"Mystère de Rouen"” spune că habacuc trebuie spă fi fost „"barbu et voûté ou même bossu"” și tot așa apare în statuia lui M. Civitali (sfârșitul sec- al XV-lea) din Domul din Genova.
Chiar dacă în decursul istoriei artei curentele de exprimare au variat(în privința lui Habacuc alternând sau exaltând unele detalii figurative) reprezentarea lui a rămas fără variații marcante, iar aceasta arată că în privința acestui profet, cunoașterea a rămas mereu doar generică.
Rămân constante trăsăturile morale ale lui Habacuc, chiar și atunci când trăsăturile fizionomiei suferă variații sau inovații (de ex. Donatello – celebra statuie a lui Habacuc din turnul Domului din Firenze – imaginea morală a profetului rămâne conformă spiritului tradițional).
Nici atributele iconografice ale lui Habacuc nu se referă la un aspect precis al activității sau personalității sale. O excepție, totuși, facereprezentarea lui purtat sau călăuzit de un înger la Daniel în groapa cu lei..., dar e o confuzie de personaj (cf. Dan 14,32 u.).
De precizat că, unanim, cercetătorii consideră această identificare tradițională drept arbitrară; originea ei fiind necunoscută.
Întrucât identificarea confuză a durat atâtea secole, o remarcă se impune touși; cu atât mai mult cu cât ea are o mare relevanți mistico-teologică. Acest episod păstrat viu în cultura și spiritualitatea populară (prin nenumărate reprezentări), în Evul Mediu a fost considerat în trei feluri:
Dacă prima prefigurare – sensul euharistic, adică – este ușor de intuit și astăzi; celelalte două prefigurări necesită precizări.
În Habacuc se contempla o prefigurare a Întrupării lui Christos. Într-adevăr, așa cum profetul – prin puterea și lucrarea dumnezeiască – a trecut dincolo de piatra pusă peste groapa leilor și sigilată cu sigiliul regal; tot așa și Christos s-a întrupat în sânul Mariei, fără a rupe virginitatea ei. Cea mai reușită reprezentare a acestei idei se regăsește într-un basorelief al catedralei din Laon (secolul al XIII-lea).
Tot în ambient catolic era răspândită și cea de-a treia prefigurare: sufragiul pentru sufletele din Purgator. Puterile spirituale ale îngerilor și ale sfinților nu sunt străine – conform doctrinei catolice – de lumea noastră materială și de viața noastră pământească, așa cum nici noi nu suntem rupți definitiv și irevocabil de cei care au plecat din această lume. Datorită acestor legături spirituale – posibile în învierea lui Christos – cei din această viață pot și trebuie să ajute pe frații lor răposați, așa cum din porunca lui Dumnezeu Habacuc l-a ajutat pe Daniel la nevoie.
Acest episod biblic – eronat pus în legătură cu Habacuc – s-a bucurat în tot Evul Mediu și chiar mai târziu de mare considerație: dovadă stau impresionantele reprezentări de-a lungul veacurilor: de la nenumăratele sarcofage paleocreștine și basoreliefuri prin bazilicii de prin sec. al IV-lea (ex. basorelieful de pe ușa bazilicii sf. Sabina din Roma, cca. 430 e.c.) până la portalul bisericii sf. Fidel din Como și la capitelul Baptisteriului din Parma (din școala antelamică) și la sculptura lui Bernini din S. Maria del Popolo, Roma.
Text:
Iconografie:





Jainismul, sub denumirea tradițională Jain Dharma (जैन धर्म), este una din cele mai vechi religii și filozofii ale lumii, găsindu-și rădăcinile în India antică și preistorică. Tradiția spune că această credință a fost propovăduită de o succesiune de douăzeci și patru de "Jinas" (cuceritori) sau "tirthankarași", dintre care ultimul, Mahavira (cca. sec. al VI-lea î.Hr.) a avut o importanță decisivă, fiind considerat de unii istorici fondatorul jainismului modern.
Comunitatea jainistă are, în ciuda dimensiunii sale reduse, o influență religioasă remarcabilă în țara originară, India, unde există 4,2 milioane de adepți, dar și în Statele Unite, Europa de Vest, Africa și Orientul Îndepărtat, unde se răspândește datorită creșterii numărului de imigranți jainiști și a susținerii fervente a tradiției ascetice Shraman (श्रमण).
Jainismul se înscrie în grupul de credințe dharmice și nu este o ramură vedică, ortodoxă ("astika") a spiritualității indiene așa cum sunt școlile din cadrul hinduismului, ci împreună cu budismul formează un curent religios eterodox ("nastika"). Ortodoxismul și eterodoxosimul vor conviețui în spațiul indian influențându-se, realizând un transfer osmotic de idei filozofice, mitologice și religioase, proces care va fi resimțit din plin și de jainism. Cărturarul hindus Bal Gangadhar Tilak atrage atenția că jainismul a contribuit la încetarea sacrificiilor de animale din religia vedică și că tot lui îi datorăm apariția conceptului non-violenței, Ahimsa.
Jainismul a înrâurit în mod semnificativ sfera etică, politică și economică din India pentru aproape trei milenii, dar și creștinismul. Filozofia jainistă se poate rezuma la independență și egalitate spirituală între toate formele de viață și la o non-violență dusă până la paroxism. Autocontrolul, "vrata" (व्रत), este mijlocul prin care practicanții acestei religii obțin atotcunoașterea ("kevala jnana") și în final împlinirea, integrarea sufletului în adevărata natură ("moksha") și debarasarea de karma și de ciclul reîncarnărilor.
Jainiștii au o tradiție străveche în ceea ce privește erudiția. Nu este surprinzător că ei formează comunitatea religioasă cea mai învățată a Indiei și că bibliotecile acestora sunt cele mai vechi din acest subcontinent.
Vardhamana Mahavira nu este fondatorul jainismului, cu toate că mulți îi atribuie acest rol. El doar a reînviat un cult străvechi și l-a făcut popular în India prin forța exemplului și prin diferite predici și a finalizat misiunea celor 24 de profeți tirthankarași. Se observă însă că toți profeții au trăit în ținutul Kalinga (Orissa de astăzi) și au avut o biografie similară, renunțând la statutul lor regal și formând comunități religoase, ceea ce ar putea reprezenta doar o proiecție a vieții lui Mahavira în vremuri ancestrale. Potrivit legendei, primul dintre tirthankarași se numește Rishabha, a trăit cu cel puțin 30-40 de generații în urma lui Mahavira (cca. 1500 î.Hr.), a dus o viață ascetică și a fost venerat în orașul Pithunda, distrus ulterior de Mahapadma Nanda. În general viețile profeților jainiști sunt descrise mai mult legendar, decât istoric, singurele persoane a căror existență a fost dovedită de cercetători fiind ultimii doi din cei 24: Parshva și Mahavira.
Parshva sau Parsvantha (cel de-al 23-lea tirthankaraș) a trăit cu 200-250 de ani înaintea lui Mahavira, s-a născut în jurul anului 872 î.Hr și a fost fiul unui rege din Benares. Părăsindu-și bogățiile a devenit ascet și a obținut cunoașterea absolută. A fondat opt comunități de la care e posibil să se fi inspirat și secta lui Mahavira, apoi a murit după vârsta de 100 de ani.
Fiu al regelui Siddhartha, Vardhamana Mahavira s-a născut într-o familie domnitoare aparținând castei războinice ("Kshatriya") în Kundalpur, o așezare din regatul străvechi Vaishali (astăzi, Bihar). Unele surse notează că 599 î.Hr. este anul nașterii lui Mahavira, susținând că el s-a născut înainte de Buddha (cca. 560 î.Hr.), în timp ce alte surse plasează acest eveniment după nașterea fondatorului budist, în 539 î.Hr. sau 549 î.Hr. Mama sa, Trishala, a avut niște vise prevestitoare care anticipau misiunea mesianică a lui Mahavira. La vârsta de 28 de ani (sau 30 după alte legende) el își abandonează familia, regatul și toate posesiile materiale și devine ascet, nu înainte însă de a se fi căsătorit cu o tânără nobilă și de a fi avut cu ea un copil. Timp de 12 ani va pribegi prin lume ducând o viață plină de austerități severe, trăind mai ales prin păduri izolate și regiuni deluroase locuite de triburi primejdioase. După 13 luni de la despărțirea de lumea materială, el își leapădă veșmântul monahal, umblând pentru tot restul vieții complet gol ca semn al detașării supreme și al abjurării sinelui. După cei 12 ani, la vârsta de 40 (42) de ani el va obține starea extatică de "Jina" ("cuceritor") eliberându-se complet de ciclul reîncarnărilor. În următorii ani se va întoarce în societate pentru a predica învățăturile dobândite și pentru a organiza un ordin ascetic care va rămâne devotat doctrinei lui și o va transmite posterității.
Spre deosebire de budism, jainismul nu apare ca o reacție a claselor princiare împotriva societății brahmanice, ci se sedimentează treptat de-a lungul timpului, rupându-se de filozofia și credințele tradiționale. Mahavira vrea să se integreze într-o societate deja existentă, nu este fondatorul unei doctrine noi, ci îmbogățește și reformează una preexistentă. Din acest punct de vedere, jainismul trebuie considerat mult mai vechi decât budismul, cu toate că multe din elementele actuale ale acestei religii au fost adăugate de Mahavira, contemporanul lui Buddha. Primele texte budiste din limba pali vor considera jainismul o sectă rivală și îi vor numi pe adepții ei "Nirgrantha", "desfăcuți de toate legăturile", adică descătușați, eliberați. Mahavira este menționat de budiști cu numele Niggantha Nathaputta. În spațiul indian, jainismul s-a remarcat față de celelalte religii prin consecveță doctrinară, nefăcând concesii hinduismului sau altor credințe așa cum de exemplu au făcut budiștii mahayaniști după epoca dinastiei Gupta. Hinduiștii au rămas chiar indiferenți în ceea ce privește jainismul, nevăzând în el o amenințare sau o formațiune rivală. Aceasta se datorează mai cu seamă faptului că jainismul a atras puțin adepți din cauza dificultății practicării ascetismului, a accentului implacabil pus pe austeritate și pe auto-mortificare.
După moartea lui Mahavira, mesajul acestuia s-a îndreptat cu precădere spre clasele nobiliare și militare, cu toate că succesele jainismului au fost reduse și aproape inobservabil, fiind eclipsat de ascensiunea budismului și a unor sisteme filozofice hinduse ca Ajivika, Carvaka sau Samkhya. Tradiția consemnează un număr de 14.000 de călugări și 36.000 de călugărițe, deși unii cercetători consideră aceste date exagerate și surprinzătoare având în vedere că în jainismul timpuriu femeile nu puteau cultiva nuditatea monahală și nu puteau obține deci eliberarea. Datorită eforturilor depuse de comunitate, jainismul a început să capete recunoaștere în sec. al IV-lea î.Hr. când s-a instaurat dinastia Maurya. Se spune că primul lor rege, faimosul și legendarul Chandragupta Maurya, fondatorul Imperiului Mauryan, a lăsat în urmă tronul la bătrânețe și a devenit un ascet jainist sub îndrumarea călugărului Bhadrabahu.
După epoca mauryană, jainismul s-a răspândit în sudul Indiei unde a migrat o mare parte din comunitatea religioasă. Mulți regi indieni sudici s-au convertit la această credință și au susținut-o. De asemenea, jainismul a înflorit și pe coasta estică a Indiei, în Andhrapradesh și Orissa (tărâmul natal al lui Mahavira). În vestul Indiei, jainiasmul s-a răspândit în perioada medievală în statul Gujarat sub egida conducătorului Kumarpal. Invazia islamică din secolul al XIII-lea a retezat răspândirea jainismului, dar nu a dus la dispariția acestei religii din cauza înaltului grad de disciplină monastică și a angajamentului călugărilor față de modul de viață autoimpus. În timpul stăpânirii britanice din India (1757-1947) jainismul a suferit un proces de hinduizare crescândă.
Jainismul a fost o forță culturală, filozofică, politică și socială majoră încă de la germinarea civilizațiilor în Asia, iar sfera sa a depășit granițele Indiei moderne pătrunzând în Orientul Apropiat și regiunea mediterană. În unele perioade istorice jainismul se găsea în întreaga Asie meridională: Sri Lanka, Pakistan, Bangladesh, Myanmar și Afghanistan. Influența sa în Biharul antic a dus probabil la apariția budismului. Tradiția budistă a susținut mereu că jainismul era deja o credință străveche și bine înrădăcinată în acea regiune, când au apărut Buddha și Mahavira.
Astăzi jainiștii pot fi găsiți pe întreg teritoriul indian, cu preponderență în Maharashtra, Rajasthan și Gujarat. Jainismul se extinde și în Occident prin emigranți indieni sau prin convertirea non-indienilor. Statele Unite, Marea Britanie, Canada și Africa de Est (Kenya, Tanzania și Uganda) au comunități însemnate de jainiști. Jainismul american împacă toate sectele din cadrul acestei religii și a fost fondat de avocatul indian Virachand Gandhi. Comunități mai mici există în Nepal, Africa de Sud, Japonia, Singapore, Malaysia, Australia, Fiji și Surin.
Primele dezacorduri din interiorul comunității jainiste au apărut încă din vremea lui Mahavira, când mulți adepți i-au imitat practica nudității ascetice, în timp ce alții, deja familiari cu învățăturile lui Parshva și a altor tirthankarași din trecut au pătruns în noua sectă fără să abandoneze veșmintele și alte deprinderi mai vechi. Diferențele s-au accentuat când conducătorul călugărilor jainiști a prevăzut foametea ce avea să răvășească nord-estul Indiei Acharya Bhadrabahu și a migrat în sud cu aproximativ 12.000 de asceți. Peste 12 ani, când s-au întors au găsit o nouă sectă care se formase în lipsa lor, ceea ce a dus la marea schismă a jainiștilor dintre Digambar, cei ce plecaseră cu Bhadrabahu, și Svetambar. În 453, consiliul Valabhi editează și compilează scrierile sacre tradiționale ale sectei Svetambar. Majoritatea deosebirilor dintre cele două formațiuni sunt minore și oarecum obscure.
În sanscrită, "ambar" înseamnă acoperământ asemănător unei haine. "Dig", o formă mai veche a lui "disha", se referă la cele patru puncte cardinale. Astfel adepții Digambara acceptă nudul ca formă ascetică considerând că hainele lor sunt cele patru puncte cardinale, că ei sunt „îmbrăcați în cer”. Jainiștii Digambar nu îmbracă veșminte deoarece consideră că ele sunt la fel ca toate celelalte posesii materiale, crescând dependența față de lumea faptică și dorința de a avea bogății, dorință care va duce mereu la durere și dezamăgire. Spre deosebire de ei, jainiștii Svetambar nu consideră goliciunea trupului o condiție esențialmente necesară pentru dobândirea eliberării și adoptă un veșmânt alb al purității, lipsit de cusături, care are în primul rând un scop practic ("sveta" înseamnă "alb"). Călugărițele jainiste (Sadhvis) se îmbracă în alb în amândouă sectele, însă credincioșii Digambar cred că ele nu pot atinge "moksha" (izbăvirea) în această viață, din cauza neputinței de a umbla dezbrăcate. Călugărițele Svetambar se pot elibera în viața actuală și, mai mult de atât, Mallinath unul din cei 24 de tirthankarași, a fost de fapt femeie. Alte diferențe mai puțin semnificative vizează biografia lui Mahavira: secta Digambar crede că înainte de perioada de schimnicie Mahavira a dus o viață de celibatar, în timp ce Svetambar îi atribuie o soție și o fiică. În tradiția iconografică a Digambarei, Mahavira va fi întotdeauna reprezentat complet gol, lipsit de ornamentații și cu ochii plecați. O altă discrepanță ține de cea mai importantă rugăciune jainistă, Navakar Mantra: Svetambar confirmă importanța tuturor celor 11 versuri care o alcătuiesc, dar Digambar și Sthanakavasis, o sectă care va apărea mai târziu, acceptă doar primele 5 versuri ca fiind veridice și autoritare.
În secolul al XVIII-lea, a avut loc o nouă schismă, de data aceasta în sânul sectei Svetambar, datorită intruziunii unor forme de venerare a templelor și de ritualism. Călugărul jainist Viraji inițiază o nouă mișcare care denunță adorarea imaginilor tirthankarașilor și construcția templelor care să le adăpostească. Noua sectă se va numi Sthanakavasis, numele ei provenind de la "sthanakas", niște lăcașuri de cult neornamentate aflate în opoziție cu somptuasele și elaboratele temple jainiste. Procesul de sectarizare va continua mult timp în religia jainistă, și mai ales în ramura sa Svetambar, principalul motiv fiind atitudinea pozitivă sau reprobatoare față de venerarea de idoli: astfel apar secte "murtipujaka" (care adoră idolii), cum ar fi Murtipujaka, și "non-murtipujaka" (care sunt împotriva statuilor și a imaginilor), ca Sthanakavasis și Terapanthi.
Jainiștii cred că fiecare om este responsabil pentru faptele sale și că toate ființele au un suflet etern, numit jīva, care este supus ciclului de reîncarnări. În această religie toate sufletele sunt egale pentru că toate au potența de a se elibera de reîncarnare, de alternanța obsesivă a nașterii și a morții. Această dezrobire poartă numele "moksha" (termen provenind din hinduism) sau "nirvana" (preluat sau împrumutat budiștilor). Tirthankarașii au devenit un model idealizat tocmai fiindcă au împlinit "moksha". Pentru aceasta, la fel ca în hinduism și budism, omul trebuie să își anihileze "karma", cea care susține ciclul renașterilor și care este un efect al faptelor și al năzuințelor. Jainismul cultivă un respect deosebit față de viață, bazat pe concepția egalitaristă și idealistă despre viață. Simpatia pentru toate formele ontice, umane sau non-umane, este pilonul central al religiei jainiste. Întruparea sufletului în om este o binecuvântare, e văzută ca o oportunitate pentru izbăvire și iluminare, căci superioritatea intelectuală a omului este puntea de legătură dintre sufletul individual și cunoașterea ideală. A ucide un om, indiferent de motiv sau de împrejurare, este o faptă abominabilă. Respectul pentru viață este însă puțin hiperbolizat, regulile monahale fiind deosebit de stricte în scopul protejării fiecărui animal, până și a celei mai mici insecte, iar vegetarianismul este impus atât călugărilor cât și laicilor.
După cum s-a mai precizat, jainismul nu are un fondator unic, ci 24, adevărul revelându-se în etape succesive de câte un Tirthankara ("făcător de vaduri"). Un "Tirthankara" nu este o ființă divină, ci un om la fel ca toți ceilalți, dar care datorită virtuților sale devine un model al întregii omeniri, capătă omnisciență și se apropie de ceea ce ar putea fi numit divinitate. Ei mai sunt numiți și Arihanta ("Arhat"), Kevalin, Vitragi sau Jina. Literalmente, arihanta înseamnă "nimicitorul vrăjmașului interior", adică distrugătorul celor patru tipuri de karma imanente sufletului ("ghatiya karma"); Kevalin semnifică "posesorul omniscienței"; Vitragi este un termen mai complex și este echivalent cu expresia "cel care nu mai are atașament sau antipatie față de nimeni", este sinonimă cu independența câștigată de un suflet care nu este atras sau respins de nici un reper al lumii înconjurătoare Această neatârnare spirituală nu are ca metodă învingerea sentimentului, permanenta luptă cu un sine instinctual, ci este mai degrabă o înălțare deasupra acestor elemente umane și cucerirea lor. Calea urmată de cei 24 de tirthankarași este cea non-violenței, a lipsei totale de aprehensiune și angoasă, a propovăduirii iubirii și prieteniei, a lărgirii orizonturilor dusă până la totala cunoaștere și a dezrădăcinării de orice dorință sau stăruință.
Cei 24 de tirthankarași sunt rodul a ceea ce se poate numi în filozofia jainistă "vârsta noastră cosmică" ("Ara"); apariția unor astfel de profeți nu este un eveniment unic în existența universală: au mai existat și vor mai exista asemenea succesiuni de câte 24 de tirthankarași și în alte vârste cosmice. Asemenea profeți se revelează așadar în fiecare "vârstă" pentru a izbăvi lumea aflată în plină decadență în care se nasc. Într-o lucrare teologică Acharya Somdev Suri, explică că numărul de 24 de "jinas" este prestabilit în fiecare asemenea unitate temporală, spre deosebire de cel al planetelor și al stelelor care nu pare a fi limitat de legile naturii. Toate ciclurile deci au condiția intransigentă de a poziționa elementele paradiziace unde trebuie și cum trebuie astfel încât să creeze consecutiv 24 de profeți.
Tirthankarașii erei noastre, în ordine cronologică, sunt: Adinatha (sau Rishabha Deva), Ajitanatha, Sambhavanatha, Abhinandananatha, Sumatinatha, Padmaprabha, Suparshvanatha, Candraprabha, Pushpadantanatha (sau Suvidhinatha), Shitalanatha, Shreyansanatha, Vasupujya, Vimalanatha, Anantanatha, Dharmanatha, Shantinatha, Kunthunatha, Aranatha, Mallinath, Munisuvratanatha, Naminatha, Neminatha, Parshvanatha și Mahavira (sau Vardhamana).
Ca și budiștii, jainiștii nu recunosc existența unui zeu universal care este responsabil pentru creația lumii și conservarea acesteia. În jainism nu există cauză primă sau o "cauză a tuturor cauzelor". Textul sfânt Mahapurana solicită fiecărui om să respingă ideea de zeitate supremă cu puteri demiurgice și să-și pună următoarele întrebări: "Dacă Dumnezeu a creat lumea, unde era El înainte de a o crea? [...] dacă spuneți că este transcendent și nu avea nevoie de ajutor, unde este El acum? [...] Și cum poate un Dumnezeu imaterial să făurească o lume materială? Dacă Dumnezeu este de-a pururi perfect și complet, cum a putut să-i apară dorința de a construi?" și apoi să concluzioneze: "Trebuie să știi că lumea este increată la fel cum timpul însuși este, fără început și fără sfârșit... Increată și indestructibilă ea suferă din cauza propriilor constrângeri și se împarte în trei secțiuni - iad, pământ și paradis.". Chiar dacă jainismul nu împărtășește aceeași idee despre Dumnezeu ca iudaismul, creștinismul, islamul sau hinduismul, el promovează ideea de ființe divinizate care sunt demne de devoțiune. De aceea nu este ușor de stabilit dacă această religie este una ateistă, ci, așa cum propune Heinrich Zimmer, putem vorbi de un "transteism", adică de un sentiment de imposibilitate de afirmare sau negare a existenței lui Dumnezeu. Astfel jainismul postulează rolul misterului în cunoașterea cosmosului infinit. Universul se află sub semnul indeterminabilului, a indescriptibilului ("avaktavaya"), fiecare component al lui poate exista ("syadasti") sau nu ("syatnasti").
Un avantaj al acestui agnosticism jainist este înlăturarea polemicilor legate de existența răului (existență atât de discutată de religiile avraamice) prin simplul fapt că ea nu contrazice principiul unei ființe sacre supreme și omnipotente de o infinită bunătate.
În timp ce jainiștii își exprimă incertitudinea legată de existența Dumnezeului, ei cred în divinizarea arhaților și a tirthankarașilor și ale unor zeități minore, care deși sunt suflete întrupate, se bucură de o libertate lărgită și au un nivel superior de cunoaștere și inteligență. Pentru unii jainiști, aceștia sunt activi, concreți, răspund cererilor credincioșilor, răsplătesc rugăciunile sincere, îndrumă omenirea pe calea cea bună și veghează asupra activităților cosmice. Alții consideră că obținând eliberarea ei nu mai au nici o tangență cu lumea noastră, nu intervin în niciun fel și sunt indiferenți față de umanitate și rugăciuni. Mai mult, ei nici nu cer oamenilor venerarea imaginii lor, pentru că aceasta ar fi o dorință, iar dorința este incompatibilă cu "moksha". Tirthankarașii sunt, cu toate acestea, supuși devoțiunii în ambele cazuri, dar diferă modul în care este realizată această devoțiune: ori se venerează aceste entități ca niște epifanii, adică ca niște ființe în sine ori imaginea lor îi conduce pe oameni doar la contemplarea idealului, a sufletului pur, omniscient, fericit și etern și se revelează virtuțile zeității. Metaforic vorbind, "Dumnezeul jainist" are caracteristicile inerte și constante ale sufletului pur prezent în fiecare viețuitoare, este Cunoașterea Infinită ("Ananta Jnāna"), Percepția Infinită ("Ananta Darshana"), Conștiința Infinită ("Ananta Cāritra") și Bucuria Infinită ("Ananta Sukha").
Credințele jainiste postulează că Universul ("loka") nu a fost niciodată creat și nici nu va înceta vreodată să existe; el este independent, sieși suficient și aprioric și nu cunoaște o forță (divină) superioară lui care să îl guverneze și să-i modifice legile. Spre deosebire de ideologia budistă, acest univers este real, nu reprezintă o iluzie. Termenul filozofic jainist "Loka" se apropie de concepția occidentală despre univers și reprezintă de fapt suportul spațiului nostru tripartit format din rai ("Urdhvaloka"), pământ ("Madhyaloka") și iad ("Adholoka"). Asemănătoare unui organism, Loka este permanent dinamică și schimbătoare și are propriile limite, înscriindu-se într-o tridimensionalitate infinită și statornică, într-un vacuum unde nu există absolut nimic, numit "Aloka". La frontiera dintre Loka și Aloka cei iluminați și eliberați își găsesc odihna ultimă. Universul nostru, Loka, are șase elemente constitutive împărțite în două grupe:
Prin extrapolarea acestor elemente din Loka în Aloka, ele ar trebui să apară ca o negație: astfel în Aloka nu există timp, spațiu, suflet, materie, principiu dinamic sau static. Ea este vacuitatea absolută, opusul Lokăi. Includerea Lokăi în Aloka, două principii absolut contradictorii, nu este surprinzătoare în jainism, ci pare chiar firească: pseudo-universul infinit Aloka cuprinde universul spațial, mărginit, așa cum spațiul imaterial cuprinde materia, forma sau corpul și cum materia integrează spiritul, în cazul viețuitoarelor.
Timpul este de asemenea un principiu neatârnat, transcendental și, în conexiune cu spațialitatea cosmică, capătă caracter ciclic divizându-se în două perioade: Utsarpinis (etapa de ascensiune) și Avsarpinis (etapa de regres). Cele două etape antagonice formează un ciclu temporal ("Kalchakra"). Utsarpinis și Avsarpinis sunt împărțite în câte șase perioade inegale intitulate vârste cosmice ("Ara"). În etapa Utsarpinis, totul progresează, pornind de la o stare haotică, mizeră; apar și se dezvoltă etica și religia, iar inteligența, sentimentul de bucurie, lungimea vieții și dimensiunea corpului se măresc din ce în ce mai mult. În Avsarpini, lumea intră în starea de decadență, noțiunile etice se deteriorează, sunt ridiculizate și luate în râs, oamenii scad în dimensiune și în capacitate intelectuală și vor ajunge să trăiască cel mult 20 de ani și să locuiască în grote. După părerea jainiștilor noi ne situăm în a cincea Ara din faza Avsarpini, cu aproape 19.000 de ani înainte de următoarea Ara. După etapa Avsarpini va începe o nouă Utsarpinis, continuând la infinit repetiția Kalchakrei. Ca și celelalte religii, jainismul relatează epoca ideală a umanității, cea situată la îngemănarea celor două etape cosmice, Utsarpinis și Avsarpinis, când se spune că au existat oameni uriași care primeau tot ce le era necesar de la niște "pomi ai dorințelor" (Kalpavrksa) și care se nășteau nu sub un singur trup, ci ca doi gemeni (Yugalika), un băiat și o fată, care rămâneau nedespărțiți toată viața. Acesta poate fi un simbol al omului absolut ce integrează și balansează atât trăsături feminine cât și masculine.
Filozofia jainistă se bazează pe principiul adevărului etern și universal care este uitat de oameni în primul și ultimul Ara și care va apărea prin intermediul învățăturilor unor persoane iluminate. Fiecare perioadă cosmică va aduce câte 63 de lideri, dintre care doar 24 vor avea valoare religioasă și anume profeții tirthankarași, restul stăpânitori ai universului (12 la număr) sau eroi.
Diferit de sufletul hindus "atman" din Upanișade, ideal, amorf și lipsit de orice proprietăți, cel jainist, "jiva", are dimensiuni modificabile și este susceptibil schimbării, se poate dilata și contracta în funcție de circumstanțe și de încărcătura karmică pe care o posedă. Sufletul se înfiripă în trup încă din pântecele mamei și are dimensiuni foarte reduse, iar după naștere își va lărgi volumul treptat, odată cu creșterea corupului pe care îl va învălui. După moarte, sufletul se minimalizează din nou la dimensiunea unei semințe care e pregătită să primească un nou trup și să rodească. Trupul capătă astfel rolul unui recipient care găzduiește temporar sufletul. "Jiva" sunt infinite ca număr, increate și indestructibile și se întrupează conform karmei în zei, oameni, animale, plante, chiar și în pietre, minerale, ape, etc. considerate de jainiști purtătoare de suflet. Ele sunt caracterizate de atotștiință și fericire deplină, dar aceste calități nu pot fi conștientizate și actualizate din cauza subjugării lor în lumea materială care le obturează. De aceea scopul jainistului este să se elibereze complet de ciclul reîncarnării și de karma și să intre în contact direct cu însușirile eterne ale sufletului.
În funcție de gradul de dependență, sufletele se împart astfel:
Conform credinței jainiste, sufletul este omniprezent în natură: el se află în fiecare rocă sau picătură de apă, în bătaia vântului, în pâlpâirea flăcării și în razele de lumină. De aceea când un om bea apă sau mănâncă, el comite fără voie un mare păcat, cel de a provoca durere unei ființe și de a dăuna ordinea sufletelor ascunse în ele făcându-le să caute un nou adăpost. De aceea adepții acestei religii se feresc pe cât posibil să vătame natura: reduc drastic consumul de alimente și apă, nu mănîncă cartofi, usturoi și ceapă fiindcă cred că plantele cu rădăcini sau tuberculi comestibili au suflete multiple și folosesc lampa cît mai puțin pentru a nu risipi lumina. Monahii chiar își acoperă gura cu o bucată de pânză albă, pentru a nu inhala insecte sau ființe microscopice și nu fac mișcări bruște pentru a nu perturba aerul, vântul sau praful. Jainiștii disting cinci tipuri de suflete, după modul de distibuire a simțurilor:
În jainism karma nu este doar un efect abstract al activității umane, ci reprezintă o substanță invizibilă care impregnează sufletul și care, având aceeași structură ca trupul, se înscrie în rândul elementelor materiale "ajiva". Karma este fluidul care leagă sufletul de materie, făcîndu-i imposibilă independența și eliberarea. Jainiștii și-au imaginat-o ca o masă de particule atomice magnetizate de sentimentele, de năzuințele și acțiunile lui "jiva". Cât timp karma rămâne în corp, sufletul se află într-o stare de vasalitate, puritatea, transcendența și strălucirea sa fiind acoperite esența karmică, întunecată și grosieră. Efectul este subminarea atributelor spirituale: balanța interioară este perturbată cauzând îndoieli și confuzie, omnipotența se anulează, natura fericită a sufletului este obscurată, ceea ce cauzează durere și suferință, puterea intuitivă este obstrucționată, iar cunoașterea absolută este înghițită de nebuloasa ignoranței.
Eliberarea este posibilă când intrarea unor noi substanțe karmice este blocată de efortul individual. Astfel omul nu se eliberează decît când anihilează karma deja acumulată și împiedică fluxul de karma nouă. Procesul purificării interioare parcurge patru etape:
Unii filozofi jainiști vor descrie apariția (sau anihilarea) monadelor karmice ca rezultat al unor "leshyas" ("înclinații mintale") caracterizate de diferite culori, explicând totodată și modul de determinare a viitoarelor încarnări. Ei vor împărți aceste atitudini sau înclinații în șase grupe (dintre care doar primele cinci sunt generatoare de karma) după criterii cromatice, dar și după faptele pe care le determină. Astfel există leshyas: 
Scopul suprem al jainismului este eliberarea ("moksha" sau "nirvana") sufletului din ciclul "samsara" (de reîncarnări) și dezvăluirea potențelor latente ale acestuia (omnisciența, omnipotența, omni-percepția și bucuria supremă). Se consideră că izbăvirea a fost realizată în momentul în care "jiva", monada spirituală, devine, prin practici ascetice, conștientă de întreg universul și capătă o cunoaștere empirică a esenței adevărului. Experiența cognitivă dobândită este absolută și nemijlocită și poartă numele de "kevala jnana" ("cunoaștere pură"). După căpătarea statutului de eliberat, sufletul continuă să trăiască în universul uman, până când survine moartea, care de această dată este definitivă din cauza lipsei de karma. După decesul trupului, sufletul se retrage într-o contemplație plenară și ideală la limita dintre cosmos și non-cosmos, dintre "loka" și "aloka".
Evoluția sufletului către iluminare poate fi urmărită prin analizarea celor cinci etape de cunoaștere care culminează cu omnisciența: "mati jnana" (cunoașterea obișnuită, individuală, bazată pe intelect, simțuri, amintiri, logică și rațiune), "sruthi jnana" (cunoașterea îmbogățită de surse exterioare: studierea scripturilor, observarea simbolurilor și a semnelor; această cunoaștere are ca fundament atenția, analogia și înțelegerea), "avadhi jnana" (percepția super-senzorială prin depășirea facultăților obișnuite, a noțiunilor temporale și spațiale, adică prin intuiție), "manahparyaya jnana" (dobândirea abilităților telepatice, citirea gândurilor celor din jur) și "kevala jnana" (idealul de cunoaștere). Se observă că în jainism eliberarea este comisă în mare parte într-o manieră cognitivă, cerebrală și intuitivă, atitudinea mintală fiind promotorul integrării în moksha și al exaltării întregii ființe.
Ca și celelalte religii dharmice, jainismul încurajează perceperea unui adevăr constant și transcendent. Dar realitatea se înfățișează în viziunea jainiștilor sub forme deosebit de neregulate și nestatornice: universul evoluează, se transformă, decade, se regenerează, intrând în contrast cu permanența lumii din filozofia hindusă și impermanența, inconsistența ei din cea budistă. De aceea, Mahavira a elaborat un sistem epistemologic numit Anekantavada (literal însemnând "doctrina lipsită de o fațetă unică", termenul se mai poate traduce prin "doctrina punctelor de vedere multiple") care susține că realitatea este percepută în foarte multe moduri, însă niciunul din ele nu este complet adevărat. Doar cei iluminați pot cunoaște absolut adevărul, în timp ce oamenii de rând vor ști doar un fragment irelevant al acestuia. Anekantavada se aseamănă cu subiectivismul și relativismul occidental. Sistemul filozofic va stimula jainiștii să tolereze și să ia în calcul opiniile celor din jur ca pe niște noi fețe prin care adevărul se lasă cunoscut și atrage atenția că nicio religie cu tendințe spre dogmatism, nici chiar de-ar fi o religie jainistă, nu poate revela realitatea, din cauza propriei limitări orizontice.
Doctrina jainistă folosește practicile meditative ("yoga") pentru dobândirea scopului ultim. Prin cultivarea credinței în învățăturile tirthankarașilor, a cunoașterii adevărate a realității și a activității ascetice, exercițiile "yoga" sunt asociate cu "cele trei bijuterii jainiste": cogniție corectă ("samyagjnana"), devoțiune corectă ("samyagdarshana") și conduită corectă ("samyakcaritra").
Filozofia jainistă poate fi rezumată la nouă principii fundamentale ("tattvas") care reproduc teoria despre karma și despre eliberare. Fără cunoașterea acestor principii și a celor trei bijuterii jainiste (cunoaștere corectă, credință corectă, practică corectă) încercarea unui om de a progresa spiritual este vană. Cele nouă tattvas sunt următoarele:
Călugării jainiști practică un ascetism foarte strict și se străduiesc să transforme existențele proprii curente în încarnări ultime. Laicatul, în schimb, urmează niște norme mai puțin riguroase, scopul lor fiind de a obține o credință rațională, și de a săvârși fapte bune. De asemenea, respectând etica jainistă, ei își aleg de obicei profesii care respectă și protejează natura și care ocolesc în totalitate violența cotidiană.
Jainiștii dezvoltă un tip de meditație numită "Samayika", a cărei denominație înseamnă în limba sanscrită "calm" și derivă din cuvântul "samaya" (suflet). Scopul Samayikei este obținerea unei senzații transcendente de liniște imperturbabilă, care depășește variabilitatea ființei umane și identifică sufletul cu adevărul neschimbător al sinelui ("atma"). Meditația de acest tip pornește de la dobândirea stării de echilibru în timp, prin contemplarea regenerării nesfârșite a universului și a propriului "jiva". Samayika capătă o importanță deosebită în timpul sărbătorii religioase Paryushana și este profesată în ritualul Pratikramana, din ultima zi (Samvatsari) din cele 8-10 ale festivității.
Jainiștii cred că Devas (îngerii și ființele celeste) nu pot ajuta sufletul omului să se elibereze, ci efortul trebuie să fie individual, prin efort și meditație. Dimpotrivă, "devas" nu sunt capabili să organizeze propria eliberare până la reîncarnarea în formă umană, fiindcă oamenii sunt singurele ființe înzestrate cu acest dar. Ca și în cazul budiștilor, conștientizarea adevărului este pur empirică, nu poate exista o mijlocire între veridicul "atma" și sufletul "jiva". Jainiștii cred că eliberarea se produce din interiorul sinelui, prin intermediul "atmanului" conștientizat prin meditație.
Jain Dharma împărtășește o mare parte din concepte și credințe cu hinduismul. Amăndouă religiile respectă aceiași zei (Devas) și zeițe (Devis) și conțin elemente ca reîncarnarea și karma. Cu toate acestea există și diferențe izbitoare. De exemplu, varianta jainistă a epopeilor Ramayana și Mahabharata diferă cu mult de cea hindusă. Cât timp Rama este văzut de adepții hinduismului ca fiul lui Dumnezeu (Vishnu), jainiștii cred că acesta a obținut doar "moksha", neavând credința într-un zeu suprem, creator.
Marele lider politic și spiritual Mahatma Gandhi a fost adânc influențat (mai ales sub patronajul filozofului Shrimad Rajchandra) de idei jainiste ca non-violența și existența protectoare, pacifistă și sinceră, integrându-le în propriul sistem filozofic.
Iluminarea sufletului este accesibilă doar monahilor, care, după inițiere, trebuie să adere la cinci "mari jurăminte" ("mahavratas"). Aceste legăminte sfinte îl obligă pe călugăr să nu recurgă la violență (jurământul "ahimsa"), să nu mintă ("satya"), să nu fure ("asteya"), să fie neprihăniți ("brahmacarya") și să nu se simtă atrași de un obiect efemer ("aparigraha"). Aceste norme morale se aplică și în sfera mirenilor, dar sub o formă mai atenuată: de exemplu, prin jurământul "brahmacarya", un monah înțelege să își păstreze castitatea întreaga viață, în timp ce un laic este îndemnat doar să nu abuzeze de plăcerile trupului și să se păstreze curat până la nuntă. Diferențe majore există și în interpretarea principiului non-violenței, "ahimsa". Laicii au doar datoria de a nu vătăma în mod conștient o ființă și de a păstra o alimentație vegetariană. Ei nu trebuie să lezeze fizic, verbal sau în gând nici un om sau vietate, nici chiar propria persoană. În schimb, sihaștrii iau măsuri suplimentare. Ei umblă desculți și mătură pământul din fața lor pentru a ocoli strivirea unei insecte cu piciorul, strecoară apa printr-un filtru pentru a nu atenta la viața microorganismelor și poartă o bucată de pânză peste gură pentru a respira fără inhalarea unei viețuitoare de mici dimensiuni. . Când pășesc fac mișcări prudente, nevătămătoare pământului și aerului, folosesc rar flacăra din lămpi pentru a proteja viața flăcării și când utilizează această lampă o acoperă ca să nu ardă organismele minuscule ale insectelor care se apropie de lumină. O altă măsură impusă este cea de a nu mânca după ce se înnoptează și astfel, de a micșora posibilitatea de ucidere a insectelor care mișună după hrană.
Deși condițiile sunt anevoioase pentru amândouă ramurile principale ale jainismului, călugării Svetambara se pot bucura de mai multe concesii față de digambarași. Svetambarașii au dreptul să folosească o serie de obiecte necesare unei vieți ascetice, cum ar fi veșmântul alb, bolul pentru pomeni, un pămătuf utilizat ca mătură și o bucata de pânză ("mukhavastrika") ținută deasupra gurii. Spre deosebire, digambarașii umblă dezbrăcați cu excepția călugărilor novici cărora li se îngăduie un veșmânt de 1,4 metri lungime, își mătură calea cu o pană de păun și își cerșesc singura masă a zilei cu mâinile goale, fără a folosi un vas.
Atât svetambarașii cât și digambarașii îngăduie inițierea călugărițelor, în cadrul sectei Svetambara ele fiind chiar de trei ori mai numeroase ca bărbații asceți. Femeile însă nu vor beneficia de același prestigiu ca bărbații în interiorul comunității monahale jainiste și chiar vor fi obligate de convenție și de stipulația din diferite texte sacre să-i stimeze pe călugări chiar dacă unele se vor dovedi preeminente prin capacitatea de a învăța și de realizările spirituale. Femeile digambarașe au trebuit chiar să se mulțumească cu ideea necesității reîncarnării în trupul unui bărbat pentru realizarea iluminării.
Jainismul are, ca și alte religii, perspectiva păcatului, ca un rău ce trebuie eliminat în procesul de purificare sufletească. Cele mai cunoscute păcate combătute de religia jainisă sunt:
Deși literatura jainistă timpurie pune accent îndeosebi pe rolul și metodele ascetismului, este de la sine înțeles că o mare parte a comunității religioase era alcătuită din laici care să-i susțină pe practicanții căii spirituale. Perioada medievală a impus o reflectare asupra menirii precise pe care îl au mirenii în raport cu religia. Conform dezbaterilor ce s-au desfășurat între secolul al V-lea și secolul al VII-lea, principiile morale ale laicatului trebuie să reflecte jurămintele ascetice. Credința laicilor va fi călăuzită de un ansamblu trinitar de principii numit "Cele trei giuvaeruri ale jainismului", care desemnează corectitudinea cunoașterii, credinței și purtării. Ei vor respecta de asemenea și o sumă de opt norme morale, asemănătoare, dar într-o formă diminuată, cu cele îneplinite de monahi: mirenii trebuie să ocolească să mănânce după înnoptare și să elimine din dietă carnea, mierea, vinul și unele fructe și rădăcini cu proprietăți speciale. De asemenea ei trebuie să se supună celor douăsprezece jurăminte neascetice: primele cinci sunt și cele mai esențiale și poartă numele "anuvratas" ("jurămintele mici"). Ele sunt o replică laică a "mahavatas" și impun abținerea de la violență, mistificare și fraudă, păstrarea loialității conjugale și limitarea bunurilor materiale. "Anuvratas" sunt întărite de trei "gunavratas" și patru "shikshavratas".
Discrepanța dintre monahism și laicat va duce la o despărțire de obiectiv a celor două formațiuni sociale. Un călugăr urmărește să distrugă ("nirjara") întreaga substanță karmică din suflet, în timp ce un neinițiat în tainele ascezei va dori doar să nu acumuleze ("samvara") noi monade de karma prin respectarea codului moral. Deși s-ar putea crede că obiectivul laicilor nu este decât unul temporar, până când acesta se încarnează într-o existență care-i favorizează eliberarea, jainiștii cred că toate eforturile lor religioase (vegetarianismul strict, disciplina mentală, postirea, devoțiunea -"bhakti" sau venerarea -"puja", etc.) nu fac decât să le sporească situația materială. De accea există un puternic contrast între austeritatea extremă a călugărilor și prosperitatea mirenilor jainiști.
Laicatul însă se va dovedi un susținător vehement al religiei și se va deda la o filantropie care cuprinde forme multiple. El va patrona iconografia sacră, va înălța, restaura și tutela temple și alte lăcașuri cultice și va fi un promotor al literaturii jainiste. Rezultatul acestor demersuri va fi reprezentat de înflorirea unei remarcabile arte religioase.
Postirea este des întâlnită la jainiști, mai ales în timpul ceremoniilor religioase și are două ramuri principale: postire totală, în care alimentele sunt respinse complet într-o anume perioadă și postire parțială, în care se restrânge doar numărul și cantitatea tipurilor de mâncare. Simbolizând victoria sufletului asupra dorinței materiale de supraviețuire și purificarea trupului și a spiritului, postul se prezintă sub diferite forme: "Chauvihar Upavas", care interzice consumul de hrană solidă sau lichidă pentru o întreaga zi, "Tivihar Upavas", care, după apusul soarelui, prohibește orice alt aliment în afară de apă (apa trebuie fiartă în prealabil pentru distrugerea impurităților), "Beasan Upavas" care permite credinciosului doar două mese pe zi, între răsăritul și apusul soarelui și "Ekasan Upavas" care se limitează doar la una în același interval de timp, etc. Jainismul include și forme extreme de ajunare: renunțarea completă la mîncare (și uneori și la apă) pentru două (Chaththa Upavas), trei (Aththama Upavas) sau opt zile (Atthai Upavas), postirea în decursul unei luni întregi (Masaksamana Upavas) sau înfometarea până la inaniție și moarte (Santara Upavas). Această ultimă modalitate de postire înlătură cu eficiență karma și este considerată de jainiști o glorificare a spiritului, o răsplată spirituală, un sacrificiu al materiei pentru descoperirea adevărului constant și absolut. După filozofia jainistă, moartea voluntară prin înfometare lentă nu este un suicid pentru că nu se produce în urma unei frenezii emoționale spontane, ci este acțiune premeditată, o soluție la care se ajunge după o analizare matură și rațională a lumii. Un jainist nu recurge la acest tip de post decât când simte că i se apropie moartea și că și-a îndeplinit toate îndatoririle în viața curentă. Astăzi, practica "Santara" stârnește controverse în India și în exteriorul ei, iar în statul indic Rajasthan un avocat va duce demersuri pentru scoaterea inaniției voluntare în afara legii.
Perioada cea mai propice postului este cea a sărbătorilor religioase și a zilelor sfinte. Paryushan, cea mai proeminentă sărbătoare din calendarul jainist, se desfășoară timp de opt sau zece zile în timpul musonului de vară și este intens dedicată postirii (musonul de vară însuși este o perioadă a postirii conform jainismului). Pe lângă aceste momente festive, un credinios poate ajuna oricând simte că a greșit sau dorește o purificare ontologică. Acest "katharsis" jainist cuprinde nu doar elementul de purificare trupească prin refuzul sau limitarea alimentelor, ci, mult mai important, integrează purificarea spirituală, îndepărtarea simplei dorințe și nevoi de a mânca, fără de care simplul post ar fi nefolositor și superfluu.
Venerarea templelor datează încă din cele mai vechi etape ale jainismului, precedând nașterea lui Mahavira. În textele mai vechi, zeii sunt descriși ca aducând omagii imaginilor și relicvelor tirthankarașilor în templele celeste. Deoarece Mahavira nu s-a pronunțat pentru sau împotriva iconografiei și a lăcașelor de cult, venerarea imaginilor a devenit o componentă esențială a tradiției jainiste. Numeroase reprezentări ale tirthankarașilor de la începutul primului mileniu au fost descoperite într-o stupă jainistă la Mathura în Uttar Pradesh. Ipostazele timpurii ale profeților jainismului sunt cele meditative ale poziției lotus, sau cele în care stau în picioare cu o atitudine de revocare a trupului; modul de distingere a tirthankarașilor se face prin inscripții ale numelui aplicate pe piedestaluri. În următorii ani, iconografia jainistă cunoaște niște inovații: în secolul al V-lea apar simbolurile specifice fiecărui profet (majoritatea totemice: Mahavira - leul, Parshva - șarpele, Munisuvrata - țestoasa, Rishabha - taurul, etc.), iar în secolul al IX-lea apar cele 24 de shasanadevatas, "zeițele doctinei", asociate câte unui tirthankara. Unele zeițe, cum ar fi Ambika ("Mica Mamă") continuă să fie proeminentă ca centru al devoțiunii jainiste.
Astăzi ceea ce înțeleg jainiștii prin venerarea ("puja") unei imagini este neclar și foarte diferit de principiile celorlalte credințe. Conform doctrinei, care contrazice cultul, devoțiunea ar fi ineficace și nenecesară. Însă jainiștii nu se roagă pentru a îmbuna zeii sau pentru a aștepta o răsplată, ci vor să obțină prin practica devoțiunii diciplina necesară concentrării la idealurile spiritule și la dobânirea detașării de karma. Ei nu se închină la imaginea în sine, ci o folosesc ca pe un instrument, ca pe un punct de plecare pentru a o transcende și a înțelege niște adevăruri deghizate. Bineînțeles că din cauza unor influențe hinduse și a unei perceperi mai superficiale a jainismului, există și unele temple în care se aplică concret venerarea ființei tirthankarașilor. 
Fiind o datină exclusiv a laicilor, devoțiunea nu se limitează doar la tirthankarași, ci este consacrată și altor entități preeminente din punct de vedere spiritual: "siddha" (sufletele eliberate), "sidhu" (călugări), "dharma" (învățătura religioasă, dogma), "arhați" (ființele demne de adorare), "lokottami" (entități superioare) și "mangali" (entități aducătoare de noroc). De obicei imaginea statuară sau bidimensională a obiectului venerației este dispusă pe altarul central al templului jainist sau pe altarul improvizat într-o locuință. În templu reprezentarea principală și centrală a ființei venerate este însoțită de înfățișări subsidiare ale aceluiași personaj. Cultul devoțional este ornamentat de imnuri de laudă, rugi, formule sacre și daruri materiale cu valoare simbolică. Astfel credincioșii aduc imaginii sfinte jertfe ca florile, semnificând conduita omului, puritatea și frumusețea tuturor formelor de existență, tămâia, emblema vieții ascetice, lumânările, care amintesc de conștiința pură, neîncărcată de karma, orezul de casă, sămânță care nefiind capabilă să mai germineze face trimitere spre întruparea ultimă urmată de eliberare, mâncarea dulce, a cărei oferire este analoagă detașării de lume, fructele, simbolul mokshei, etc.. Unele statui sunt îmbăiate, în timp ce svetambarașii le decorează cu veșminte și podoabe.
Templele jainiste ("derasar" sau "basadi") sunt foarte răspîndite în subcontinentul indian și variază de la construcții grandioase și elaborate, la locașuri simple și lipsite de ornamentație. Înfățișarea unui templu jainist diferă în funcție de ramura religioasă pe care o satisface: un templu digambarist are sculpturi nedecorate și nepictate, în timp ce într-unul svetambarist se găsesc statui înveșmântate, vopsite, poleite cu aur și argint, încrustate cu pietre prețioase (mai ales în frunte). Majoritatea templelor sunt construite în marmură și după structura lor arhitectonică se împart în "Shikar-bandhi", cele având cupolă, și "Ghar derasar", cele fără cupolă. Templele "Shikar-bandhi" mai au și o altă particularitate: coloanele sculptate din marmură care înfățișează diferite ipostaze ale unor ființe divinizate. Partea principală a construcției este „Ghabaro”, o sală în centrul căreia este expusă imaginea măreață a unui tirthankara. Există diferite restrcții cu privire la intrarea într-un templu jainist: de exemplu un credincios trebuie să aibă trupul curat și poarte hainele purificate, specifice ritualurilor de devoțiune.
Rolul cultic al templului este acela de spațiu în care un jainist își îndeplinește rugăciunea, meditațiile, ritualurile, în care cântă imnuri sacre sau ascultă predicile unui călugăr. Unele temple cu semnificație istorico-religioasă mai reliefată sunt obiect de pelerinaj. Destinații pentru pelerini au existat încă din India medievală, în locuri în care se consideră că s-au desfășurat momente importante din viața unui tirthankara. Câteva din aceste destinații vor fi distruse de invazia islamică a Indiei. Astăzi cele mai cunoscute temple jainiste sunt localizate în Palitana, Shankeshwar, Samet Shikhar, Vataman, Mumbai, Ahmedabad.
La fel ca celelalte comunități din India, jainiștii au un calendar îmbogățit de sărbători religioase, care constituie focare de spiritualitate transcendentă într-o temporalitate ciclică. Majoritatea zilelor cu conotație religioasă sunt dedicate nașterii, morții sau nirvanei unui tirthankaras.
Cea mai pregnantă sărbătoare este Paryushana, care se desfășoară timp de zece zile în calendarul digambarist sau opt zile în cel svetambarist în luna Bhadrapada (august-septembrie). Numele acestei festivități se traduce prin "a sta în propriul loc", "a sta aproape de sine", fapt ce trădează scopul ei, acela de a reflecta asupra învățăturilor jainiste, de a se căi și de a observa "cele zece virtuți cardinale": iertare, caritate, adevăr, autocontrol, post, detașare, umilință și abstinență. (Cuvântul "Paryushana" poate avea și o altă etimologie, structurile "upshamana", însemnând "a suprima" și "ushan", "a arde", făcând referire la abolirea dorinței și a karmei.) Alte obiceiuri specifice Paryushanei sunt ritualurile devote ("puja") și postirea, pe care unii o îndeplinesc în toate cele 8-10 zilele, deși nu este absolut necesar: scrierile jainiste recomandă cel puțin trei zile. Imperioasă este însă ajunarea în timpul ultimei zile, care este și cea mai importantă a sărbătorii. Textului sacru "Kalpa Sutra", care dezvoltă în special descrierea vieții lui Mahavira, i se acordă o reverență specială în perioada festivalului, el este citit și comentat în a treia zi de un grup de asceți în fața enoriașilor. În a cincea zi, cele 24 de vise profetice ale mamei lui Mahavira, regina Trishala sunt expuse și demonstrate. În ultima zi are loc ritualul pocăinței, Pratikraman, în care credincioșii își mărturisesc păcatele și se angajează să nu le mai repete. La puțin timp de la încheierea Paryusanei există obiceiul de a organiza o masă festivă, la care jainiștii se întrunesc în număr mare, indiferent de statutul social, și își reînnoiesc prieteniile și relațiile pașnice.
O altă ceremonie religioasă remarcabilă este Oliji, celebrată de două ori pe an, în lunile Chaitra (martie - aprilie) și Aswin (septembrie - octombrie), timp de 9 zile, între ziua a 7-a și a 15-a a unei luni pline. Este o sărbătoare închinată postului (total sau parțial), recitării textelor sacre, meditării asupra celor trei giuvaeruri jainiste și în special a venerării de tip "Siddha-chakra". Acest ultim ritual decurge astfel: pe o tăbliță circulară de lemn sau piatră, sau pe o farfurie de argint se trasează opt raze care împart cercul în opt sectoare. În fiecare sector este scris câte un cuvânt de referință pentru filozofia jainistă: "siddha" (sufletul eliberat), "sadhu" (ascetul), "acharya" (liderul spiritual), " upadhyaya" (învățătorul), "darashana" (sanscrită, "viziune"), "jnan" (sanscrită, pali, "înțelepciune"), "charitra" (comportare) și "tapa / tapasya" (austeritate). În centrul cercului tronează termenul "arihanta" (cuceritorul dorinței). Fetișul este folosit în riturile "puja", iar cele nouă nume sunt rostite succesiv și venerate.
Mahavira Jayanti comemorează nașterea lui Mahavira și se fixează într-o zi din luna Chaitra și are o importanță semnificativă. Cu ocazia acestei sărbători jainiștii se adună pentru a auzi expunerea doctrinei promovate de Mahavira, iar experiențele onirice inedite ale mamei sale înaintea aducerii pe lume a viitorului profet sunt prezentate dramatic. Au loc procesiuni de stradă, în care figura centrală o constituie o imagine grandioasă a ultimului tirthankaras.
Diwali este o sărbătoare comună a hindușilor și jainiștilor, situată într-o dată din luna Kartika (octombrie - noiembrie). Dacă hindușii văd în ea o zi a luminii, speranței și triumfului forțelor benefice asupra răului, pentru jainiști ea semnifică ziua în care Mahavira și-a expus ultimele învățături și a acces spre nirvana. Se spune că profetul a ținut o predică faimoasă chiar în ziua eliberării sale, până târziu în noaptea zilei Diwali. Se spune că optsprezece regi indieni din nord care asistaseră la predică au hotărât atunci să aprindă simbolic o lampă sugerând că propovăduirile lui Mahavira nu vor fi uitate. Astfel, ziua Diwali mai este numită de jainiști și Dipawali ("dipa" însemnând lampă). Cu ocazia acestei sărbători enoriașii se întâlnesc în temple și își oferă niște dulciuri de formă sferică, numite laddu. Mulți jainiști vizitează tărâmul sfânt de la Pawapuri, Bihar, unde, conform tradiției, Mahavira și-a trăit ultimele clipe.
Kshamavaani este "ziua iertării" din calendarul jainist și se serbează în a 14-a zi a lunii Bhadrapada. Iertarea greșelilor celorlalți și absolvirea de propriile greșeli sunt primii pași înspre moksha, dar au și scopul de a solidifica o comuniune pașnică, lipsită de antipatii, de a ușura sufletul de povara păcatului și de a reînnoi și purifica timpul. În această zi predomină folosirea expresiei "Micchami Dukadam" care imploră celor din jur iertarea.
Scripturile ce conțin predicile lui Mahavira sunt numite agame și s-au transmis la început într-o formă orală, memorate fiind de călugării jainiști cărora le era interzis să posede sau să scrie cărți, ca parte a jurământului non-achiziției. Teologia jainistă nu s-a oprit la moartea lui Mahavira, ci a fost dezvoltată și de învățăturile unor asceți, învățături care au trebuit și ele învățate, astfel încât cantitatea de texte din memoria colectivă a monahismului a crescut continuu. Refuzul de a scrie, care a durat câteva secole, nu va avea decât consecințe negative asupra literaturii jainite. Multe din cuvintele rostite de Mahavira au fost pierdute, textele au fost uitate sau învățate greșit. În 350 î.Hr., o foamete s-a abătut asupra Indiei și a comunității jainiste, ucigând un mare număr de călugări și odată cu ei memoria unor lucrări sacre. Digambariștii consideră că toate agamele au fost pierdute în timpul foametei, iar svetambariștii, dimpotrivă, consideră că o bună parte a lor a reușit să se conserve. Aceste concepții diferite cauzează astăzi diferențele de rol pe care le ocupă scripturile în sectele jainiste. Amândouă ramurile principale sunt de acord însă că un grup de texte numite Purvas s-a pierdut în urma calamității. După foamete, călugării svetambariști au ținut câteva conferințe pentru a stabili care sunt cele mai importante texte jainiste și pentru a le transpune în formă scrisă. Conferințele au periclitat unitatea sectei Svetambara și au dus mai târziu la apariția unor sub-secte, dar au avut și meritul de a fi eternizat literatura jainistă. De atunci s-a renunțat la măsura absurdă de a nu permite asceților să dețină cărți religioase.
Primele scrieri canonice jainiste au fost scrise în limba ardhamagadhi, cu toate că mai târziu, în secolul I d.Hr., sanscrita i-a preluat atribuția constituind mediul lingvistic în care s-au scris lucrări importante ca Tattvartha Sutra, puranele, sravakacarele, etc. Literatura jainistă a contribuit și la afirmarea unor limbi cu o utilizare mai redusă, cum ar fi tamila (folosită în Tirukural, Cilappatikaram și Jivakachintamani) și kannada (Vaddaradhane). Limba apabhramsha, de exemplu, o formă nordică de dialect a sanscritei, are aproape toate textele cunoscute abordând o temă jainistă. Alte limbi sub care s-au dezvoltat scrierile jainiștilor au fost pracrita, abanonată de această religie în sec. al X-lea, și hindi, folosită în ultimele 8-9 secole.
Întreaga literatură sacră a jainismului, în forma ei prezentă, apare cu mult după moartea lui Mahavira, încât nu se poate garanta gradul de puritate al învățăturilor transmise și ce anume a fost alterat, modificat sau adăugat după încheierea ciclului profetic al celor 24 de tirthankarași.
Sfera de interes a literaturii jainiste nu se rezumă doar la religie și filozofie, ci integrează și alte domenii de specialitate cum ar fi astronomia, astrologia, logica și matematica. Câțiva matematicieni jainiști cunoscuți sunt Virasena, Mahaviracharya, Hemachandra și Mahendra Suri.
Textele religiei jainiste se împart în texte canonice, cu o autoritate centrală, și texte necanonice, cu valoare periferică, care nuanțează și explică mai bine doctrina. Screrile canonice sunt următoarele: 
Textele necanonice nu formează miezul literaturii jainiste, dar contribuie substanțial la înțelegerea religiei. Ele diferă în funcție de sectele jainiste.
Simbolurile jainiste poartă amprenta influențelor indiene și au unele asemănări cu motivele hinduse sau budiste. Iconografia religioasă abundă de simboluri, fiecare tirthankara având propriul însemn reprezentativ, "lanchhana". De exemplu Rishabna, primul profet este reprezentat printr-un taur, Ajitnath, al doilea, printr-un elefant, Sambhavanath, printr-un cal, Abhinandannath, printr-o maimuță, Parshva prin șarpe, iar Mahavira prin leu. Deși majoritatea simbolurilor tirthankarașilor sunt alese din sfera faunei, există și excepții ca lotusul (pentru Padmaprabha), luna (Chandraprabha), vasul (Mallinath), etc. Dintre toate aceste semne cel mai sacru este svastica, care își depășește condiția de pecete a celui de-al șaptelea tirthankara, Suparshvanath, și devine un simbol foarte uzitat de jainiști. Fiecare templu sau carte sacră trebuie să conțină o svastică, iar la începutul și la sfârșitul ceremoniilor de venerație acest semn este creat din boabe de orez în jurul altarului în repetate rânduri. Conform tradiției, cele patru brațe ale ei reprezintă cele patru existențe pe care le poate avea sufletul prin reîncarnare: om, plantă / animal, ființă celestă și demon.. De obicei deasupra svasticii sunt așezate trei puncte care fac referire la calea trinitară către mântuire (credință - cunoaștere - purtare), sau care simbolizează cele trei lumi ale universului în care sufletul se naște, trăiește, suferă și moare: zona joasă (iadul), zona mediană (pământul), zona superioară (cerul). Ascendent celor trei puncte se folosește un nou simbol jainist, o semilună întoarsă cu coarnele în sus, care întruchipează tărâmul absolut Moksha, aflat la marginea universului, care transcende cele trei lumi cunoscute și care este adăpost pentru sufletele eliberate. Un punct in interiorul semicercului selenar întruchipează sinele eliberat, "siddha".
Un alt simbol jainist este silaba "om" și reprezentarea acesteia. În hinduism, "om" este silaba sacră a genezei, este sinonim cu "Logosul" creator al grecilor; jainiștii vor vedea în acest cuvânt o formă reverențioasă de a numi cele cinci parameshthis, sau ființe evoluate spiritual: Arihantas (sau tirthankarașii), Siddhas (eliberații), Acharyas (învățătorii), Upadhyayas (preceptorii) și Munis / Sadhu (călugării). Rostirea prelungă, din adîncul ființei a acestei silabe indiene este de fapt în jainism o contaminare a celor cinci inițiale din numele celor cinci parameshthis: A+A+A+U+M. "Om" mai simbolizează și primele cinci versuri din Navakar Mantra, cea mai sfântă rugăciune a jainismului.
Triratna este un alt simbol jainist și se prezintă sub forma unei bijuterii întreite care face aluzie la cele trei giuvaeruri jainiste. Îndeplinește astfel același rol ca cele trei puncte de deasupra svasticii. Roata ("Chakra"), un motiv folosit în simbologia jainistă pentru a sugera perfecțiunea învățăturilor se prezintă în două moduri: Dharmacakra, roata cu 24 de spițe a tirthankarașilor și Siddhachakra, care seamănă cu o floare cu nouă petale. Deopotrivă, palma desfăcută este recunoscută ca un simbol jainist al nonviolenței (deseori, pe palmă este scris cuvântul "Ahimsa"), al renunțării și al stopării succesiunii întrupărilor.
Sunt considerate simboluri și unele imagini relatate ca vise de mamele unor tirthankarași ca Mahavira. Spre exemplu, reveriile reginei Trishala sunt deseori amintite de jainiști în diferite ceremonii ca dovezi ale autenticității misiunii lui Mahavira. Se spune că aceasta ar fi visat un elefant, un taur, un leu, pe zeița Lakshmi, niște flori, o lună plină, soarele, un stindard imens, o urnă de argint, un lac împânzit de lotuși, o mare albă ca laptele, un vehicul celest, un morman de giuvaeruri, un foc lipsit de fum, o pereche de pești și un tron.
În anul 1974, la sărbătorirea a 2500 de ani de la nirvana ultimului tirthankara, adepții religiei jainiste creează o emblemă reprezentativă a doctrinei lor, care îmbină multe din simbolurile tradiționale. Geometric, figura seamănă cu un om odihnindu-se în picioare, cu picioarele depărtate și brațele pe lângă șolduri, adică forma pe care o are universul, după cosmologia jainistă. Sub emblemă este de obicei scris textul "Parasparopagraho Jivänäm", ceea ce înseamnă aproximativ "Ajutor mutual între toate ființele". Cercetând de la bază la vârf imaginea, se recunosc următoarele simboluri: mâna cu dharmachakra și cuvântul "ahimsa", svastica, cele trei puncte, semiluna și punctul superior al sufletului eliberat. În Occident, svastica este înlocuită cu silaba "om", din cauza conotațiilor negative și nefavorabile pe care le-a căpătat semnul inițial în această zonă.
Ashta Mangala
În tradiția jainistă cele opt simboluri de bun augur ("Ashta Mangala") sunt purtătoarele unor semnificații spirituale adânci, a unor energii pozitive și asigură desfășurarea vieții sub bune auspicii. Fiecare enoriaș trebuie să formeze aceste simboluri din boabe de orez în fața icoanei unui "Jina", înainte să înceapă ceremonialul devoțiunii. Cele opt semne sunt:
În ceremonialurile devote "puja" sunt adesea folosite rugăciuni, poeme și silabe (मन्त्र - "mantra") cu încărcătură mistică. Dintre acestea "Navakar Mantra", "Namokar Mantra" sau "Namaskar Mantra" este cea mai importantă și a căpătat emblema de simbol al jainismului. Rugăciunea este compusă din unsprezece versuri dintre care primele cinci glorifică cele cinci tipuri de ființe ("parameshthis") aflate pe diferite trepte ce duc spre izbăvirea spirituală, iar ultimele patru explică rolul fundamental al poemului. Aceste ultime patru versuri nu sunt recunoscute de sectele Digambara și Sthanakvasis și nu figurează în versiunea lor "Namaskar Mantrei". Deși există diferențe minore între unele variante, textul aproximativ al rugăciunii este următorul:

Louis Félix Marie François Franchet d'Esperey () a fost un general francez în timpul primului război mondial.
S-a născut în Mostaganem, azi Algeria, fiul unui ofițer de cavalerie din "Chasseurs d'Afrique". A fost educat la École Spéciale Militaire de Saint-Cyr, de unde a absolvit în 1876. După primul război mondial Generalul d'Esperey a coordonat operațiunile militare împotriva Republicii Sovietice Maghiare în 1919.
La 10 mai 1936 a participat la sărbătorirea zilei naționale a României, în prezența regelui Carol al II-lea, a principelui moștenitor Mihai, fostei regine Maria, principilor Elisabeta și Nicolae, guvernului României și altor oficialități.
<br>

În decembrie 1918 liga a fost primită în Comintern (Internaționala a III-a Comunistă) și și-a schimbat numele în Partidul Comunist German ("Kommunistische Partei Deutschlands", KPD). Liga și partidul comunist care i-a urmat au devenit cunoscute în timpul luptelor de stradă cu poliția, precum și a altor activități violente, unele dintre acestea fiind criticate de Lenin ca fiind premature, anarhiste sau prost conduse, dar, cu toate acestea, tolerate. La 1 ianuarie 1919 KPD au condus o revoluție comunistă efemeră în Berlin, în ciuda protestelor lui Rosa Luxemburg și Karl Liebknecht. Revolta a fost zdrobită ușor de guvernul noului stat republican german, Republica de la Weimar.
Atât Rosa Luxemburg, cât și Karl Liebknecht erau membri de frunte ai aripii de stânga a Partidului Social Democrat German – SPD. Karl Liebknecht era fiul fondatorului SPD, Wilhelm Liebknecht. Membrii stângii SPD au fondat o organizație independentă, după ce social-democrații germani au hotărât să sprijine hotărârea guvernului imperial german de a declara război Rusiei, în 1914, ceea ce s-a transformat în ceea ce avea să fie numit, mai apoi, Primul Război Mondial. În afară de opoziția la ceea ce ei considerau a fi un război imperialist, Rosa Luxemburg și Karl Liebknecht erau adepții unor măsuri revoluționare, spre deosebire de conducerea social-democraților, care erau adepții schimbărilor prin metode parlamentare.
După Revoluția Rusă din 1917, spartakiștii au luat decizia de a începe lupta pentru declanșarea unui proces asemănător, vizând venirea la putere a unui guvern bazat pe consiliile muncitorești de tipul sovietelor rusești. Karl Liebknecht și Rosa Luxemburg au fost întemnițați între 1916-1918 pentru rolul pe care l-au jucat în organizarea unei demonstrații publice în Berlin împotriva participării celui de-al Doilea Imperiu German la război. După Revoluția din Noiembrie, care, la sfârșitul războiului, l-a răsturnat pe Kaiser, a început o perioadă de instabilitate politică și agitații revoluționare care au durat până în 1923. Karl Liebknecht a proclamat republica socialistă de la balconul palatului imperial în noiembrie 1918. În aceeași noapte, Philipp Scheidemann, membru de frunte al SPD, proclama Republica de la Weimar de la balconul Reichstagului.
În decembrie 1918, Spartakusbund s-a transformat în Partidul Comunist German (KPD), filiala germană a Internaționalei Comuniste (Comintern). La 1 ianuarie 1919, KPD a încercat să preia controlul Berlinului, în ceea ce a devenit cunoscut ca revolta spartakistă. Această acțiune a fost întreprinsă în contradicție cu sfaturile date de Rosa Luxemburg, care considera o astfel de revoltă prematură, de vreme ce Spartakusbund era organizație prea slabă, nebucurându-se de un sprijin larg în rândurile muncitorilor.
Încercarea revoluționară a fost zdrobită de forțele combinate ale SPD, rămășițelor armatei regulate, grupurilor paramilitare ale extremei drepte (Freikorps), care au acționat la ordinele cancelarului Friedrich Ebert. Rosa Luxemburg și Karl Liebknecht, alături de alți revoluționari, au fost uciși de membrii Freikorps care-i ținuseră prizonieri, iar corpurile lor au fost aruncate într-un râu. Sute de spartakiști au fost executați în săptămânile care au urmat înfrângerii revoltei.
Rămășițele Ligii Spartakiste au continuat să activeze în cadrul KPD, partid care a preluat și ziarul Ligii, "Die Rote Fahne" ("Steagul Roșu"), ca organ oficial de presă. După Al Doilea Război Mondial, în Germania Răsăriteană, forțele de ocupație sovietice au impus unificarea KPD și SPD, fiind creat Partidul Socialist Unit German (SED). SED a devenit partid de guvernământ în R.D. Germană. După Reunificarea Germaniei, SED și-a schimbat numele în Partidul Socialismului Democratic (PSD), pentru ca, ulterior, să devină parte componentă a partidului de stânga numit Partidul Stângii ("Die Linke").
Unul dintre cele mai importante fragmente ale Manifestului Spartachist (publicat în 1918) este următorul:

acd labs

Termenul ban se poate referi la:

Bătălia de la Vaslui, menționată uneori drept Bătălia de la Podul Înalt, a avut loc în data de 10 ianuarie 1475 lângă orașul Vaslui, între armatele aliate creștine moldo-maghiaro-polone sub comanda lui Ștefan cel Mare și oastea otomano-munteană sub conducerea lui Suleiman Pașa.
În pofida diferenței mari de forțe, turcii au suferit o înfrângere zdrobitoare, pierzând (după spusele unor cronicari) aproape toată armata.
Este considerată cea mai mare înfrângere din istoria islamului în fața unei armate creștine, Ștefan cel Mare fiind numit "eroul creștinătății".
În decembrie 1473 a avut loc o campanie otomană în Țara Românească și sudul Moldovei. Radu cel Frumos, în fruntea unei armate de 17.000 de turci și 12.000 de munteni, l-a înlăturat pe Laiotă Basarab de pe tronul Țării Românești (23 decembrie), după care a pătruns în Moldova, jefuind și prădând până la Bârlad.
Cu sprijin de la Ștefan, Laiotă a pătruns în martie 1474 în Țara Românească unde, după înlăturarea lui Radu cel Frumos, a reluat scaunul domnesc. În octombrie 1474 Laiotă a trecut de partea otomană, ceea ce a dus la o campanie fără succes a lui Ștefan în Țara Românească.
În 29 septembrie 1474 Ștefan cel Mare, care în urma Bătăliei de la Baia era în relații reci cu regele Matia al Ungariei, s-a adresat papei Sixtus al IV-lea cu scopul ca acesta să organizeze o coaliție creștină antiotomană.
Aflând de planurile lui Mehmed al II-lea, Ștefan cel Mare trece din nou în Țara Românească, unde îl înscăunează pe Laiotă Basarab, Radu cel Frumos pierind în luptele care se dau cu acest prilej. Așteptându-se la o viitoare reacție din partea sultanului, Ștefan ia legătura cu principele polonez și cu Matia Corvin, regele Ungariei pentru ajutor armat. Luptele din Albania au durat până în toamnă, iar atunci când nimeni nu se mai aștepta la o campanie militară, având în vedere apropierea iernii, Suleiman Pașa primește poruncă de a trece în Țara Românească pentru a-l înlătura pe Laiotă, iar apoi de a porni neîntârziat împotriva ghiaurului Ștefan și apoi să treacă prin foc și sabie Vilaietul Bogdania, precum era numită de turci pe atunci Moldova. Laiotă, pentru a-și păstra tronul, se supune turcilor. Ștefan, în înțelegere cu transilvănenii, îl alungă pe trădător și îl înscăunează pe Basarab cel Tânăr, numit și Țepeluș. Acesta însă este alungat de Suleiman Pașa, care-l reînscăunează pe Laiotă.
Armata otomană, care aduna 100.000 de turci și tătari, alături de 17.000 de munteni din Țara Românească (după Cronica moldo-polonă, alte surse indicând un total de 60.000 - 120.000 de oameni), soldați bine pregătiți și înarmați, setoși de sânge și de averi, continuă înaintarea până la hotarele Moldovei. După cum spunea Nicolae Iorga, . O armată impresionantă, o oaste uriașă pentru a supune Moldova și pe domnul său.
Ștefan cel Mare trimite soli la Cazimir - Principele Poloniei și lui Matia Corvinul, regele Ungariei, cu care era în relații proaste, ca urmare a Bătăliei de la Baia, cerându-le să-i vină în ajutor și să intervină pe lîngă alți principi creștini pentru a i se alătura. Aflat în pragul iernii, din tabăra sa de la Vaslui, domnitorul Moldovei trimite o scrisoare Papei, în care arată că a dus tratative cu venețienii și îi cerea ca să-i îndemne pe alți principi ca să se pregătească "împotriva Otomanului și puterii înspăimântătoare a acestuia", Moldova fiind "gata întru totul, cu tot sufletul și cu toată puterea pe care ne-a dat-o Dumnezeu, să luptăm pentru creștinătate, cu toate forțele noastre". Totuși nimeni nu a trimis ajutor, nici în bani și nici în oameni, cu excepția a aproximativ 5.000 de secui, 1.800 de unguri (de la Matia Corvinul) și 2.000 poloni (trimiși de Cazimir sub conducerea lui Buciațchii). În Cronica Lituaniană se scrie și de prezența alături de Ștefan a 10.000 de lituanieni, dar este posibil ca cronicarul să-i fi asimilat pe aliații lui Ștefan ca lituanieni, deoarece alți cronicari nu amintesc de ei.
Oastea Moldovei și puținele ajutoare care au sosit au ridicat taberele la Vaslui, alături de domn fiind comasați cca. 40.000 de luptători moldoveni, la care s-au adăugat cei 8.800 de oameni veniți în ajutor și beneficiind de cca. 20 de tunuri. Raportul de trupe era mult în favoarea otomanilor, astfel că Ștefan a adoptat o tactică de hărțuire și înfometare iar planurile de luptă a domnitorului foloseau toate avantajele terenului. El a dat poruncă să fie părăsite toate așezările omenești care puteau nimeri în calea dușmanilor, să fie tăinuite proviziile.
Ștefan a repezit în calea dușmanului călărime care să supravegheze deplasarea oștii otomane, să o hărțuiască și să nu îngăduie cetelor prădalnice să se desprindă de grosul oștirii ca să meargă după hrană și să jefuiască. Locul ales pentru bătălie se afla în preajma târgului Vaslui, pe valea Bârladului, la vărsarea râului Racova, într-o zonă mlăștinoasă prinsă între păduri, care îngreuna desfășurarea forțelor dușmane și manevrările de armată. Există discuții în continuare în privința plasării acestui loc, considerat de cei mai mulți ca plasat în zona actualei comune Băcăoani în sudul orașului Vaslui, loc care a căpătat numele de Podul Înalt după conformația locului, iar celebra bătălie a rămas în istorie ca Bătălia de la Podul Înalt. O altă ipoteză plasează locul bătăliei pe raza actualei localități Ștefan cel Mare, în nordul actualului oraș Vaslui, bazându-se pe interpretarea unor documente.
În dimineața zilei de 10 ianuarie 1475, oastea otomană înainta pe valea Bârladului pe o ceață care nu îngăduia să se vadă la mai mult de câțiva pași. Era moină și zăpada începuse să se topească, încât toată lunca Bârladului era plină de băltoace. Faptul că mii de oameni și cai treceau prin același loc, transforma valea într-o mocirlă prin care se înainta foarte greu. Vremea și terenul au constituit avantaje pentru Ștefan, de care domnitorul a știut să se folosească. Deoarece otomanii nu puteau să-și dea seama ce oaste au în față, Ștefan a așezat de-a curmezișul văii câteva mii de oameni. Aceștia trebuiau să-i oprească pe otomani și să înceapă lupta. Dușmanul era foarte numeros și putea să aducă mereu oameni odihniți în luptă. Ștefan calculase ca în momentul în care oamenii lui aveau să dea semne de oboseală, de pe malul drept al Bârladului, din marginea pădurii, mai mulți oșteni trebuiau să dea semnalul de luptă sunând din trâmbițe și surle. Lucrurile s-au întâmplat așa cum a prevăzut domnul și, când au auzit otomanii trâmbițele și surlele, ei au crezut că vor fi atacați din partea aceea, asfel ca marea parte s-au îndreptat în acea direcție, găsind aici doar câțiva oșteni. În schimb pe malul stâng al Bârladului se afla grosul oștii lui Ștefan. Când turcii au întors spatele, atacând spre marginea pădurii, au fost izbiți năpraznic de armata moldovenească. Până să se dezmeticească otomanii, până să înțeleagă cine-i atacă și din ce parte, mulți dintre ei au fost uciși, iar cei care au scăpat s-au pus pe fugă, cu toată încercarea disperată a lui Suleiman Pașa de a-i opri. Până la Dunăre au fost urmăriți de moldoveni, hărțuiți și uciși o mare parte din ei.
Cronicarul polonez Ian Dlugosz, contemporan cu evenimentele:
Același cronicar polon a scris că: 
Lupta de la Vaslui, Podul Înalt, a fost o victorie strălucită, care a dus faima domnului în Europa. Papa Sixt al IV-lea, numindu-l principele creștinătății, i-a scris lui Ștefan: Același cronicar polon amintit mai sus, îl numește pe Ștefan un bărbat demn de admirat, la fel ca eroii pe care îi admiră lumea. După părerea acestuia, lui Ștefan ar trebui să i se dea stăpânirea lumii, el să fie conducătorul oștii pe care principii europeni ar trimite-o împotriva otomanilor, deoarece, în timp ce ceilalți principi trândăvesc și își petrec timpul în petreceri sau în lupte mărunte între ei, Ștefan este singurul care a obținut o victorie atât de strălucită împotriva unui dușman care părea de neînvins.
Cronicarul anonim scrie că au fost luate de la turci 40 de steaguri, în timp ce unele surse italiene și austriece indică pierderea de către turci a 45.000 de oameni, a 100 de steaguri, întreaga artilerie și capturarea a 4 comandanți. Cronicarul turc Sa's ed-Din chiar scrie că armata turcă a pierdut majoritatea oamenilor. Cronicarul Jan Stricovschii indică o cifră totală de 100.000 de morți. Căpeteniile de seamă prinse au fost lăsate în viață, dar au fost trimise ostatici la diferiți principi europeni. Singurul eliberat a fost fiul unei căpetenii, Isac (Sac) pașa.
În „Letopisețul de cînd s-a început, cu voia lui Dumnezeu, Țara Moldovei” (Letopisețul anonim al Moldovei), scris în slavonă în timpul domniilor lui Ștefan cel Mare și a fiului acestuia Bogdan al III-lea, citim despre marea victorie de la Vaslui: 
În textul original slavon scrie "Da jive(t) țari", ceea ce a fost tradus "Să trăiască țarul!", cum și este de altfel redat în unele traduceri, în altele apare - împăratul, sau domnul!.
Ștefan a trimis regelui Ungariei și Principelui Poloniei mai multe steaguri din cele capturate de la turci, la fel și Papei de la Roma, ca semn al biruinței de la Vaslui, împreună cu o scrisoare: 
Ștefan cel Mare nu ezită să ceară ajutor și să-i pună în gardă pe ceilalți principi europeni: 
Nobilii lituanieini au receptat mesajul lui Ștefan, cerând Principelui Poloniei să trimită ajutor (Lituania și Polonia formau atunci un singur regat), arătând că este mai bine să se lupte pentru apărarea vetrelor moldovenilor, decât pentru ale lor, dar regele polonez nu a luat nici o măsură de a-l sprijini. Matia Corvin, regele Ungariei, și-a asumat meritele, scriind principilor europeni că victoria de la Vaslui a fost obținută de Ștefan, „căpitanul său“. De asemenea, ca suzeran al Moldovei, a cerut acestora bani pentru a continua războiul. Asfel, papa Sixtus al IV-lea a trimis subsidii regelui Matia, iar domnitorului moldovean i-a trimis vorbe frumoase, deși solii lui Ștefan i-au explicat că acesta nu este supusul regelui Ungariei, ci stăpân deplin al țării și al poporului său. Vasalitatea lui Ștefan cel Mare față de regele Ungariei a fost de fapt acceptată de acesta într-adevăr în anul 1475, sub presiunea invaziei otomane, dar tratatul de fapt, ascuns sub termenii feudo-vasalici specifici, reprezenta în fapt un tratat de alianță, diferit de cel de vasalitate care exista până la conflictele moldo-ungare din perioada 1461-1467, încheiate cu înfrângerea lui Matia Corvin în Bătălia de la Baia.
La venirea primăverii, nici un principe european nu era pregătit să trimită ajutoare lui Ștefan. Campania de răspuns a lui Mehmed al II-lea pentru pierderea suferită la Vaslui a tatonat terenul prin ocuparea Caffei, cetatea negustorilor genovezi, și a altor cetăți din Crimeea, apoi atacarea Cetății Albe și a Chiliei. A urmat atacarea Mangopului, de unde provenea doamna lui Ștefan, Maria de Mangop, culminând la 27 iulie 1476 cu marea înfruntare de la Valea Albă, Războieni, una din cele mai mari bătălii ale epocii, cu un raport de 12.000 de moldoveni la peste 200.000 de turci, pierdută de moldoveni, dar fără ca Ștefan să fie supus.
Nicolae Iorga (Inscripție pe statuia lui Ștefan cel Mare din piața civică a orașului Vaslui)
Amplasat la cca. 12 km sud de Vaslui, în localitatea Băcăuani, pe locul desfășurării celebrei bătălii a fost ridicat un măreț monument, reprezentându-l pe Ștefan cel Mare călare. De unii văzut ca loc de pelerinaj pentru încărcătura emoțională deosebită pe care o produce, înainte de anul 1989, la statuia lui Ștefan cel Mare de la Podul Înalt se organizau numeroase excursii și tot aici, ani de zile, școlarii cei mai buni la învățătură din județul Vaslui erau trecuți în rândul pionierilor. La baza monumentului se găseau și magazine cu obiecte de artizanat, cărți de istorie și broșuri, reproduceri după tablouri sau statui reprezentându-l pe Ștefan cel Mare, care însă după retrocedarea terenurilor, localnicilor, au dispărut. Statuia ecvestră de la Podul Înalt este locul în care, an de an, este evocat spiritul Marelui Ștefan, spirit la picioarele căruia se închină și astăzi contemporanii noștri.
Numele Podul Înalt devenit un simbol pentru Vaslui, este folosit în mod obișnuit pentru reprezentările locale: Inspectoratul pentru Situații de Urgență Podul Înalt al județului Vaslui, Cupa Podul Înalt la șah, strada Podul Înalt din Vaslui, etc.

Ban este un termen numismatic. 
Denumirea de "ban" a fost purtată de o categorie de monede reprezentând cel mai mic nominal aflat în circulație în Țara Românească în perioada cca 1365 (primele emisiuni monetare ale lui Vladislav I) - cca 1462 (sfârșitul principalei domnii a lui Vlad Țepeș, ultimul voievod muntean care se pare că a emis acest nominal). După încetarea emiterii de către principii români a banilor, aceștia au fost înlocuiți de akcele, echivalentul nominal al banilor în Imperiul Otoman
Akceaua (în , iar în turca otomană: آقچه) este moneda otomană emisă pentru prima dată în timpul domniei sultanului Orhan Gazi (1324 - 1362) și a purtat numele monedei bizantine aspron-trahi, de aici denumirea în documentele românești de aspri sau aspri-bani. În circulația Țării Românești asprii sunt menționați de la începutul secolului al XV-lea fiind folosiți mai ales în negoțul cu amănuntul. În secolul al XVI-lea, turcii au emis și asprii de aramă - apar în Țara Românească la 1566 - valorând ½ din asprii de argint. În acea epocă asprul valora un ban (alteori doi bani), sau 1/3 dintr-o para. În 1687 când a fost emis piastrul, asprul a devenit submultiplul său legal; un piastru valora 120 de aspri (120 de bani apoi de la 1694, 132 bani, ceea ce făcea ca în practică să se confunde cu banul. Banii - de argint, bilon sau bronz - au circulat pe piața internă și externă până în secolul al XVIII-lea. Greutatea lor a variat între 0,20 - 0,45 g. (media 0,35), iar valoarea relativă a fluctuat. Echivalențele cele mai statornice: în Transilvania - un ban era egal cu un obol sau ½ dinar. (secolele al XVII-lea - al XVIII-lea) 1/120 și 1/133 dintr-un leu, 1/200 dintr-un ughi, 1/110, 1/90, apoi 1/80 dintr-un zlot, 1/3 apoi ¼ dintr-o para. Ca monedă divizionară a îndeplinit funcția de instrument de plată în tranzacțiile comerciale mărunte, în achitarea taxelor vamale sau ale altor dări. De asemenea dată fiind larga sa circulație a servit ca monedă de calcul subdivizionară, pentru tranzacții mărunte mult timp după dispariția sa de pe piața comercială.
În epoca modernă denumirea de "ban" s-a folosit și se folosește încă pentru moneda circulantă cu cea mai mică valoare, a suta parte dintr-un leu românesc și respectiv dintr-un leu moldovenesc.

Jeffrey Jacob Abrams (nǎscut pe 27 iunie 1966), cunoscut și ca J.J. Abrams, este un regizor, scenarist, actor, compozitor și producǎtor american de filme și seriale. Cel mai mare succes al sǎu a fost reprezentat de serialele Alias și Lost, create de el.
J.J. Abrams s-a nǎscut la New York și a fost crescut la Los Angeles. A terminat Colegiul Sarah Lawrence din Bronxville, New York. Tatǎl sǎu este producǎtorul de televiziune Gerald W. Abrams.
La data de 14 iulie 2006 Abrams a semnat un contract de cinci ani cu Paramount Pictures și un contract de șase ani cu Warner Bros., care valoreazǎ mai mult de 55 milioane de dolari.

Spartacus se poate referi la:

Un cookie HTTP sau un modul cookie este un text special, deseori codificat, trimis de un server unui navigator web și apoi trimis înapoi (nemodificat) de către navigator, de fiecare dată când accesează acel server. Cookie-urile sunt folosite pentru autentificare precum și pentru urmărirea comportamentului utilizatorilor; aplicații tipice sunt reținerea preferințelor utilizatorilor și implementarea sistemului de „coș de cumpărături”.
Termenul „cookie” este un cuvânt englez (biscuit, pronunție: ). În informatică el este derivat din termenul „magic cookie”, un concept des utilizat în IT. În general cuvântul „cookie” cu acest sens este folosit și în alte limbi; doar în terminologia tehnică francofonă s-a încercat traducerea lui prin termenul "témoin" („martor”).
Cookie-urile au creat îngrijorare din cauză că ele permit strângerea de informații despre comportamentul utilizatorilor (în principiu, ce anume pagini web vizitează și când). Ca urmare, folosirea lor (și a informațiilor culese) sunt supuse în unele țări unor restricții legale, printre care Statele Unite ale Americii și țările UE. Tehnicile de tip „cookie” au fost de asemenea criticate pentru faptul că identificarea utilizatorilor nu e întotdeauna precisă, ca și pentru faptul că prin intermediul lor se pot executa atacuri informatice.
Există și o serie de păreri greșite despre cookie-uri, cele mai multe bazate pe impresia (greșită) că ele ar conține întotdeauna cod executabil; în realitate ele sunt doar texte, și nu pot să execute nicio operație. Ele nu sunt nici spyware și nici viruși informatici, deși anumite programe antivirus și anti-spyware le pot detecta.
Cele mai multe navigatoare moderne permit utilizatorului să decidă dacă acceptă sau nu cookie-uri. Siturilor care le refuză le vor lipsi însă anumite facilități - de exemplu, într-un magazin virtual nu se va mai putea folosi coșul de cumpărături, dacă acesta a fost implementat cu ajutorul cookie-urilor.
Cookie-urile sunt folosite de serverele web pentru a putea diferenția utilizatorii și pentru a putea reacționa în funcție de acțiunile acestora în cadrul unei sesiuni formate din mai multe tranzacții separate. Ele au fost inventate pentru a se putea implementa un coș de cumpărături virtual: de obicei, utilizatorul mai întâi se autentifică (login), apoi navighează pe site, adaugă sau elimină în voie obiecte din coș, apoi afișează conținutul coșului, cere calcularea prețului final, se hotărăște să comande (ori totuși renunță), iar la sfârșit închide sesiunea (logout).
Autentificarea utilizatorilor față de server este o altă aplicație a cookie-urilor; cu ajutorul acestora serverul reține faptul că utilizatorul s-a autentificat, și îi va permite acțiuni specifice celor autentificați.
Unele site-uri folosesc cookie-urile și pentru a permite utilizatorilor să modifice felul în care afișează paginile de web, în funcție de preferințele personale, care sunt reținute și între sesiuni. Se pot modifica și reține în acest fel atât aspecte legate de funcționalitatea cât și de afișarea grafică a paginilor. De exemplu, Wikipedia permite utilizatorilor înregistrați să modifice aspectul paginilor, iar în Google, chiar și utilizatorii neînregistrați pot de exemplu alege câte rezultate să fie afișate într-o pagină.
Cookie-urile se folosesc și pentru a urmări activitatea unui utilizator pe un site, sau chiar pe mai multe site-uri, în cazul cookie-urilor „third party” sau a așa-numiților „web bugs”. Urmărirea în cadrul unui site este făcută în scopul obținerii unor statistici de folosire. În special companiile de publicitate urmăresc activitatea utilizatorilor în cadrul mai multor situri pentru a afla mai exact interesele lor, putând astfel să decidă care anume reclame să trimită la un anumit moment unui anumit utilizator.
Cookie-urile de obicei conțin date fără semnificație pentru utilizator sau pentru navigatorul său, dar care pot fi interpretate de server. Navigatorul le primește și le returnează serverului nemodificate, introducând astfel o „amintire” a evenimetelor trecute în cererea HTTP, care în sine este atemporală (altfel spus, fiecare cerere este în principiu un eveniment izolat, fără a avea vreo legătură cu alte cereri HTTP trecute sau viitoare către același server). Returnând însă un cookie unui server, acesta poate lega cererea actuală de cereri precedente (în care același server a trimis cookie-ul), în acest fel luând naștere o așa numită sesiune. În afară de servere, cookie-urile mai pot fi create și de aplicații web care rulează pe server, comunică cu clienții prin HTTP, și sunt scrise în limbaje de programare cum ar fi Java și C# sau în scripturi ce rulează pe server.
Descrierea detaliată a mecanismului sugerează ca navigatoarele să poată reține cel puțin 300 de cookie-uri de câte 4 kb, și cel puțin 20 pentru fiecare server sau domeniu de Internet.
La crearea cookie-ului se poate specifica și data de ștergere; în caz contrar, acesta va fi șters la închiderea navigatorului. Un magazin virtual poate dori să se rețină conținutul coșului de cumpărături între sesiuni, astfel încât la următoarea vizită utilizatorul să nu trebuiască să caute din nou toate produsele. În acest caz, serverul magazinului va crea un cookie cu un termen de ștergere ceva mai lung. Doar cookie-urile care au un termen de ștergere lung, specificat explicit, vor „supraviețui” între sesiuni, în care caz ele pot fi numite „persistente”.
De la apariția cookie-urilor pe Internet s-au răspândit și mai multe păreri greșite despre ele. În 2005, Jupiter Research a publicat rezultatele unui sondaj, conform căruia o bună parte din cei chestionați credeau că:
De fapt cookie-urile conțin doar date, nu și cod (instrucțiuni executabile): ele nu pot să șteargă sau să citească nimic de pe PC-ul utilizatorului. Totuși, ele permit detectarea paginilor vizitate de un utilizator pe unul sau mai multe situri. Aceste informații pot fi colectate într-un profil al utilizatorului. Acesta este ce-i drept anonim (nu conține informații personale cum ar fi nume sau adresă, cu excepția cazului în care utilizatorul și-a indicat el însuși datele personale), dar conține totuși o adresă IP. Chiar dacă sunt în teorie anonime, datele colectate în acest fel au dat naștere unor îngrijorări cu privire la cât de bine se asigură anonimitatea utilizatorului atunci când navighează pe Internet.
În plus, conform aceluiași sondaj, destul de mulți intervievați nu știau cum să șteargă cookie-urile reținute de navigatoarele lor.
Cele mai multe navigatoare moderne suportă cookie-uri; ele permit însă utilizatorului să decidă dacă va folosi sau nu cookie-uri. Variantele cele mai folosite sunt: (1) nu sunt folosite cookie-uri, (2) navigatorul cere permisiunea utilizatorului la fiecare cookie, sau (3) toate cookie-urile sunt acceptate.
Navigatorul poate permite specificarea mai detaliată a cookie-urilor care să fie acceptate. De obicei utilizatorul are la dispoziție următoarele opțiuni: respingerea cookie-urilor pentru anumite domeniii de internet; respingerea cookie-urilor third party (explicate mai jos); acceptarea cookie-urilor dar ștergerea lor la închiderea navigatorului; permisiunea ca un server să creeze cookie-uri pentru un alt domeniu. Cele mai multe navigatoare care suportă Javascript dau posibilitatea afișării cookie-urilor active pentru o anumită pagină, scriind codice_1 în câmpul de editare a URL-ului. În plus, unele navigatoare permit utilizatorului să vadă și să șteargă individual cookie-urile stocate.
Standardul P3P dă posibilitatea serverelor să declare ce fel de informații colectează și în ce scop, incluzând informațiile colectate cu ajutorul cookie-urilor. Astfel, un navigator poate să decidă dacă acceptă sau nu cookie-urile, sau poate afișa utilizatorului intențiile declarate de server, iar acesta va decide acceptarea sau respingerea cookie-urilor.
Cookie-urile au implicații destul de importante în ceea ce privește anonimitatea și securitatea informațiilor de natură personală ale celor care accesează pagini de web. Deși cookie-urile sunt trimise doar serverului care le-a creat sau unuia care este în același domeniu de Internet, o pagină poate conține imagini (sau alte elemente) găzduite pe mai multe servere din domenii diferite. Cookie-urile create de aceste servere secundare (față de serverul pe care este găzduită pagina propriu-zisă) se numesc „de terță parte”.
Companiile publicitare folosesc astfel de cookie-uri pentru a urmări utilizatorii care accesează paginile în care aceasta are imagini sau așa numite „Web-bugs” (care sunt imagini cu dimensiunea de un singur pixel, în mod normal invizibile — transparente, al căror singur rol constă în a declanșa un transfer de cookie-uri). În acest fel compania cunoaște comportamentul utilizatorilor și poate plasa reclame pertinente (apropiate de preocupările și interesele utilizatorului) în anumite pagini.
Posibilitatea generării unei aproximări a comportamentului utilizatorilor a fost considerată de unii drept o amenințare a anonimității, mai ales atunci cănd aceasta se face prin urmărirea acțiunilor pe mai multe domenii de Internet, folosind cookie-uri de „terță parte”. din această cauză, folosirea cookie-urilor este reglementată prin lege în unele țări.
Guvernul Statelor Unite ale Americii a elaborat un set strict de reguli în privința cookie-urilor în anul 2000, după ce a ieșit la iveală faptul că Direcția pentru Controlul Drogurilor a Casei Albe folosea cookie-uri pentru a vedea dacă cei care îi accesau site-ul accesau după aceea pagini de web despre folosirea ori producerea drogurilor. În 2002, Daniel Brandt, militant pentru securitatea datelor personale pe web, a descoperit că și pagina de web a CIA lăsa pe hard-disk-urile utilizatorilor cookie-uri persistente (cu data de expirare 2010). După ce a fost anunțată că își încalcă propriile reguli, CIA a răspuns că trimiterea cookie-urilor a fost accidentală, că ele nu au fost folosite efectiv pentru a urmări utilizatorii și și-a modificat pagina astfel încât să nu mai folosească cookie-uri. Pe 25 decembrie 2005, Brandt a descoperit că și NSA lăsa două cookie-uri persistente pe calculatoarele utilizatorilor, din cauza unui update de software. După ce a fost informată de acest lucru, NSA a dezactivat trimiterea de cookie-uri de pe site-ul propriu.
O directivă din 2002 a Uniunii Europene în privința securității informațiilor de natură personală pe Internet conține reguli legate de folosirea cookie-urilor. Printre altele, Articolul 5, Alineatul 3 specifică faptul că salvarea datelor (cum ar fi cookie-uri) pe calculatorul unui utilizator poate fi făcută doar dacă: 1) utilizatorului i se spune cum vor fi utilizate aceste date; și 2) utilizatorului i se dă posibilitatea de a refuza aceste date. Totuși, același articol menționează faptul că salvarea datelor necesare din motive tehnice este exceptată de la această regulă. Această directivă trebuia aplicată încă din octombrie 2003, dar un raport din decembrie 2004 spune (la pagina 38) că această prevedere nu a fost pusă în practică, și că unele țări membre nici măcar nu au adoptat-o (Slovacia, Letonia, Grecia, Belgia, și Luxembourg). Același raport propune o analiză serioasă a situației din statele membre (ale Uniunii Europene).
În afară de problema securității datelor personale, mai există câteva motive pentru care folosirea cookie-urilor este criticată: ele nu pot identifica foarte precis utilizatorii, și pot fi folosite pentru a ataca sistemele IT.
Dacă pe un calculator sunt folosite mai multe navigatoare, fiecare va avea cookie-urile sale. Deci cookie-urile nu identifică persoana, ci combinația cont de utilizator, calculator, navigator. Oricine folosește mai multe conturi de utilizator, calculatoare sau navigatoare, va avea mai multe seturi de cookie-uri.
De asemenea, prin cookie-uri nu se poate face diferența dintre doi utilizatori care folosesc același calculator și navigator (dacă nu folosesc conturi de utilizator diferite).
În mod normal, cookie-urile sunt transferate între un server (sau mai multe servere din același domeniu) și calculatorul utilizatorului. Deoarece cookie-urile pot conține informații confidențiale (nume de utilizator, parolă etc.), ele nu ar trebui să fie accesibile altor calculatoare. Din păcate, sesiunile HTTP obișnuite sunt vizibile tuturor calculatoarelor din rețea, care pot intercepta pachetele de date. Aceste cookie-uri nu pot conține deci informații confidențiale. O soluție posibilă este HTTPS, care folosește Transport Layer Security pentru a cripta toate datele schimbate între server și calculatorul utilizatorului.
Așa numitul „cross-site scripting” (scripting inter-sit) permite trimiterea unui cookie altor servere, care nu ar trebui în mod normal să-l primească. Navigatoarele moderne permit executarea (de către client) a unor fragmente de cod primite de la server; dacă cookie-urile pot fi accesate în timpul execuției, ele ar putea fi trimise altor servere decât cele „autorizate”. Aceasta se numește „furtul” cookie-ului, iar criptarea nu ajută împotriva acestui gen de atac.
Această metodă este de obicei folosită pe sit-uri care permit utilizatorilor să trimită conținut HTML. Folosind un anumit fragment de cod, un utilizator rău-voitor poate să primească cookie-uri ale altor utilizatori; cu ajutorul lor, el poate apoi să se conecteze și să se păcălească serverul, care crede că altcineva s-a autentificat.
Cookie-urile ar trebui să fie reținute și trimise serverului neschimbate; un atacator ar putea însă să le modifice și apoi să le trimită serverului. Acest proces se numește „otrăvirea” cookie-urilor, și este uneori folosit după „furtul” lor. Dacă, de exemplu, un cookie reține suma care trebuie plătită pentru cumpărăturile din coșul virtual, schimbarea acestei valori ar putea permite cumpărarea unor bunuri la un preț mult mai mic.
Totuși, cele mai multe site-uri rețin cu ajutorul cookie-urilor doar un identificator de sesiune: acesta este un număr unic(generat aleator) care identifică sesiunea utilizatorului - el reprezintă de fapt un index într-o tabelă internă a serverului, în care se rețin valorile cu adevărat importante, cum ar fi prețul unor cumpărături, ș.a.m.d.. În acest fel problema cookie-urilor invalide este în principiu eliminată.
Fiecare site ar trebui să aibă acces doar la cookie-urile proprii, adică un site de genul codice_2 nu ar trebui să poată citi cookie-uri trimise clientului de un alt site codice_3. Totuși, erori în programarea navigatoarelor pot duce la încălcarea acestei reguli. Se ajunge la o situație similară trimiterii de cookie-uri modificate, dar în acest caz nu este atacat serverul, ci un utilizator de bunăcredință care folosește un navigator vulnerabil. În acest fel, de exemplu, se poate fura acel identificator de sesiune și atacatorul poate să se „autentifice” în locul utilizatorului de bună credință.
Există o serie de alternative la folosirea cookie-urilor. Acestea au însă și ele dezavantajele lor, de aceea cookie-urile sunt preferate de cele mai multe ori în practică. Cele mai multe dintre aceste metode alternative permit urmărirea acțiunilor utilizatorilor, deși cu o acuratețe mai mică decât cea a cookie-urilor. Securitatea informațiilor personale rămâne deci o problemă, chiar dacă navigatorul este configurat să nu accepte cookie-uri.
O metodă foarte puțin precisă de urmărire a utilizatorilor se bazează pe reținerea adreselor IP ale calculatoarelor care solicită pagini web. Aceasta a fost disponibilă și folosită încă de la începuturile World Wide Web-ului, pentru că trimiterea paginii către un client presupune cunoașterea adresei IP a acestuia (sau a proxy-ului, dacă se folosește unul). Această adresă poate fi reținută de către server indiferent dacă cookie-urile sunt sau nu folosite.
Totuși, calculatoarele și proxy-urile pot fi folosite de mai mulți utilizatori; de asemenea, același calculator poate avea adrese IP diferite, de exemplu în cazul unor conexiuni succesive prin dial-up. De aceea, o urmărire fiabilă a unui utilizator este dificilă; o proprietate a protocolului HTTP poate ajuta în acest sens: atunci când un navigator cere o pagină din cauză că utilizatorul urmează o legătură, cererea conține și adresa paginii pe care se află această legătură. Dacă serverul stochează aceste adrese, el poate avea succesiunea de pagini vizitate de utilizator. Nici această metodă nu este la fel de eficientă ca folosirea cookie-urilor, deoarece mai mulți utilizatori pot accesa aceeași pagină de la același calculator, NAT router, sau proxy și apoi să urmeze două legături diferite. În orice caz, în acest fel se pot doar urmări acțiunile utilizatorului, și nu se pot suplini celelalte moduri de folosire a cookie-urilor.
Urmărirea cu ajutorul adresei IP poate fi imposibilă dacă utilizatorul folosește unul dintre sistemele de acces anonim la internet, cum ar fi Tor. Acestea fac ca un navigator să aibă mai multe adrese IP în cadrul unei singure sesiuni, și chiar pot face să pară că de la aceeași adresă IP vin mai mulți utilizatori.
O metodă mai precisă se bazează pe introducerea informației în adresa URL. Partea denumită „query string” este folosită de obicei, dar se pot folosi și alte secțiuni. Mecanismul sesiunilor PHP folosește această metodă dacă cookie-urile nu sunt activate.
În principiu metoda constă în adăugarea la adresele URL ale legăturilor (de pe paginile găzduite) a unui șir de caractere (informația care altfel ar fi fost reținută într-un cookie). Atunci când este urmată una dintre legături, navigatorul returnează întregul URL (deci și partea atașată) serverului. Diferența față de mecanismul cookie-urilor este următoarea: dacă URL-ul este refolosit (de exemplu trimis prin e-mail sau reținut în navigator), aceeași informație este primită de server; de exemplu urmând un URL primit prin e-mail, utilizatorul va fi întâmpinat de preferințele ori coșul de cumpărături inițial (al celui care i-a trimis e-mail-ul). Mai mult, dacă același utilizator deschide aceeași pagină de două ori, dar „venind” din pagini diferite (de exemplu dintr-un motor de căutare și dintr-o altă pagină a aceluiași domeniu), el va vedea lucruri diferite.
Un alt dezavantaj al acestei metode este legat de securitate: trimițând o adresă prin e-mail, este posibil să fie trimis și un identificator de sesiune, iar cel care va urma legătura va apărea pentru server ca fiind un utilizator autentificat. În această privință cookie-urile sunt mult mai sigure, fiind mai greu de „furat”.
Protocolul HTTP include mecanisme (cum ar fi digest access authentication), care permit accesarea unei pagini Web doar după furnizarea unui nume de utilizator și a unei parole, pe care navigatorul le reține și le transmite server-ului la fiecare cerere, fără ca utilizatorul să le introducă de fiecare dată; din punctul acestuia de vedere, lucrurile se desfășoară ca și în cazul folosirii cookie-urilor. Totuși, transmiterea parolei (și chiar a numelui de utilizator) de fiecare dată când este cerută o pagină este destul de nesigură: acest trafic poate fi interceptat. Identificatorul de sesiune (informația care putea fi interceptată dacă se foloseau cookie-uri) expiră destul de repede după ce nu a fost folosit, devenind inutilizabil pentru un atacator.
Dacă un navigator folosește plugin-ul Macromedia Flash Player funcția de salvare locală a unor obiecte poate fi folosită într-un mod foarte asemănător cookie-urilor. Aceasta poate fi o opțiune atrăgătoare pentru dezvoltatorii de pagini Web, pentru că majoritatea utilizatorilor de Windows folosesc acest plugin, iar limita de mărime este de 100 kb. În plus, configurările sunt separate de cookie-uri, deci stocarea locală a obiectelor poate fi activată, iar cookie-urile dezactivate.
Unele navigatoare suportă un mecanism prin care paginile Web își pot stoca local unele date printr-un script. Internet Explorer, de exemplu, poate fi folosit pentru a stoca date într-o pagină Web salvată pe hard-disk, într-un document XML, sau în secțiunile „Favorites” („"Pagini favorite"” ori „"Semne de carte"”) ori „History” („"Pagini recente"”) ale navigatorului.
Dacă Javascript este activat, proprietatea name codice_4 a obiectului codice_5 poate fi folosită pentru a stoca local date, deoarece aceasta rămâne neschimbată la încărcarea succesivă a unor pagini Web. Metoda este mai puțin cunoscută, și din această cauză nu este considerată drept o amenințare la adresa securității.
Termenul vine de la expresia din limba engleză „magic cookie”, care desemnează un pachet de date pe care un program îl primește doar pentru a-l trimite înapoi nemodificat. Acest procedeu era deja larg răspândit atunci când, în iunie 1994, Lou Montulli a avut ideea de a-l folosi în cadrul comunicațiilor web. Pe atunci el era angajat al Netscape Communications, care dezvolta o aplicație e-commerce pentru un client, iar cookie-urile au fost folosite pentru a implementa un „coș de cumpărături virtual”
Împreună cu John Giannandrea, Montulli a scris descrierea tehnică a cookie-urilor, iar versiunea 0.9 a navigatorului Netscape (lansată în septembrie 1994) accepta cookie-uri. Prima aplicație a cookie-urilor a fost pe situl Netscape - se verifica dacă un vizitator intra accesa pentru prima dată situl. Montulli și Giannandrea au depus o cerere de brevetare a mecanismului (1995), primind brevetul în 1998. Versiunea 2 a Internet Explorer (lansată în 1995) suporta de asemenea cookie-uri.
La acel moment, introducerea cookie-urilor nu era foarte cunoscută de publicul larg. Cookie-urile erau acceptate de setările implicite ale navigatorului, iar utilizatorii nu erau notificați de prezența lor. Un articol "Financial Times", publicat în12 februarie 1996, a atras atenția asupra cookie-urilor, mai ales din cauza posibilității de a sustrage cu ajutorul lor informații personale.
Primele specificații oficiale au fost scrise în februarie 1997, de IETF (documentul RFC 2109). Cookie-urile „third-party” au fost identificate ca fiind o amenințare la adresa anonimității utilizatorilor, astfel încât documentul recomandă ca ele să nu fie acceptate deloc, sau măcar ca aceasta să fie setarea implicită a navigatorului.
Companiile de publicitate deja foloseau cookie-uri, iar recomandarea privind cookie-uri „third-party” nu au fost respectate de Netscape ori de Internet Explorer. RFC 2109 a fost urmat de RFC 2965 în octombrie 2000.
Paginile web sunt transmise prin HTTP; navigatorul începe prin a trimite o cerere serverului. De exemplu, pentru a accesa pagina http://www.w3.org/index.html, navigatorul se conectează la serveul www.w3.org și trimite o cerere de forma:
Serverul răspunde trimițând pagina cerută, precedată de un pachet de text numit „HTTP header”. Acesta poate conține linii care cer navigatorului să rețină cookie-uri:
Linia codice_6 este trimisă doar dacă serverul vrea ca navigatorul să rețină un cookie. Mai precis, cookie-ul este codice_7. Dacă navigatorul acceptă cookie-uri, toate cererile următoare către același server vor conține acel cookie. De exemplu, dacă navigatorul vrea să acceseze http://www.w3.org/spec.html va trimite serverului www.w3.org o cerere de forma:
În acest fel serverul știe că aceasta nu e prima cerere, și va răspunde trimițând pagina cerută, eventual împreună cu alte cookie-uri. Valoarea unui cookie poate fi modificată de server trimițând linia codice_8 în răspunsul următoarei cereri a navigatorului.
În general, linia codice_9 nu e creată de serverul propriu-zis, ci de un program CGI. Serverul doar trimite rezultatul geneart de acest program navigatorului.
cookie-urile pot fi create și de scripturi (de exemplu JavaScript) care rulează în cadrul navigatorului. În JavaScript, se folosește obiectul codice_10. De exemplu, instrucțiunea codice_11 creează un cookie cu numele codice_12 și valoarea codice_13.
În afară de nume și valoare, un cookie poate să conțină data expirării, o cale, un nume de domeniu (domain name), și dacă cookie-ul trebuie sau nu să fie transmis doar prin conexiune criptată (Transport Layer Security). RFC 2109 prevede folosirea unui număr caresă rețină versiunea cookie-ului, dar acesta e de obicei omis. Aceste proprietăți urmează după codice_14 și sunt de obicei separate prin „;”. De exemplu, un cookie poate fi creat de server trimițând linia codice_15.
Numele de domeniu și calea spun navigatorului cărui server să trimită cookie-ul atunci când încearcă să acceseze o pagină. Dacă nu sunt specificate, valoarea implicită este domeniul și calea obiectului din cererea curentă. Ca urmare, șirurile "domeniu" și "cale" pot să ducă la trimiterea unui cookie la alt server decât cel implicit. Din motive de securitate, cookie-ul este acceptat doar dacă serverul este membru al domeniului specificat în proprietățile cookie-ului.
cookie-urile sunt de fapt identificate de tripleta nume/domeniu/cale, nu doar de nume (În varainta originală Netscape apărea doar perechea nume/cale). Cu alte cuvinte, același nume dar domenii diferite reprezintă cookie-uri diferite (probabil cu valori diferite).
Data expirării specifică momentul în care navigatorul va șterge cookie-ul din memorie. În mod implicit (dacă nu se specifică o dată a expirării), cookie-urile sunt șterse la închiderea sesiunii (oprirea programului), dar dacă este specificată o anumită dată, cookie-ul va rămâne în memorie(până la acea dată). În acest fel, specificând o dată a expirării, cookie-urile „supraviețuiesc” între sesiuni; această prprietate se numește „persistență”
De exemplu, un server ar putea să trimită un cookie de forma următoare:
codice_16
Numele acestui cookie este codice_17, iar valoarea sa codice_18. Calea și numele de domeniu codice_19 and codice_20 spun navigatorului să trimită cookie-ul atunci când cere o pagină (orice pagină) din domeniu codice_20.
Data expirării este 31 decembrie 2010, ora 23:59:59 GMT. Orice cerere după acea dată nu va mai fi însoțită de acest cookie, care va fi șters. Cookie-urile mai pot fi șterse de server (trimițând o cerere de modificare și schimbând data de expirare undeva în trecut) sau de utilizator, din meniul navigatorului.
cookie-urile expiră, și de aceea nu sunt trimise de către navigator spre server în condițiile de mai jos:
A treia condiție permite unui server sau unui script să șteargă în mod explicit un cookie.
Cookie-urile pot fi folosite de servere pentru a recunoaște utilizatorii autentificați și pentru a modifica paginile trimise în funcție de preferințele acestora (personalizare). De exemplu:
Aceasta este metoda folosită de aproape toate siturile, inclusiv Wikipedia.
În mod similar autentificării, serverul află ce utilizator îi cere o pagină și poate să o trimită în consecință, în funcție de preferințele exprimate anterior, și care au fost reținute de server. Se pot personaliza pagini chiar în cazul utilizatorilor care nu au un cont pe server: pur și simplu se rețin preferințele în cadrul cookie-ului, și la cererile următoare, trimițând și cookie-ul, navigatorul trimite și preferințele utilizatorului.
De exemplu, Google reține preferințele utilizatorilor într-un cookie numit codice_22. Acesta e creat cu valori implicite la prima accesare a sitului. Atunci când utilizatorul intră în pagina de preferințe și alege ceva, serverul trimite o cerere de modificare a cookie-ului, reținând în el noua valoare.
Metoda cea mai folosită este următoarea:
Parcurgând această listă, este posibil să se afle ce pagini (și în ce ordine) au fost vizitate de un anumit utilizator (identificat de un anumit cookie).
Imaginile sau alte obiecte conținute de o pagină web pot să fie de fapt pe alt server decât cel pe care este pagina propriu-zisă. Pentru a afișa aceste obiecte, navigatorul le descarcă de pe serverele lor, eventual primind și cookie-uri. Acestea se numesc „third party”, dacă serverul care le-a creat se află în alt domeniu decât serverul paginii.
Acest fenomen se întâmplă mai ales în cazul reclamelor. Imaginile publicitare se află de obicei stocate pe serverele companiei publicitare, în alt domeniu decât pagina web pe care sunt afișate. Dacă navigatorul acceptă cookie-urile, compania de publicitate poate să urmărească activitatea utilizatorului pe mai multe situri (pe toate siturile vizitate, care au imagini ce provin de la acea companie de publicitate). Aceasta se face folosind un URL unic pentru fiecare sit (astfel încât aceeași imagine afișată pe două situri are alt URL) sau cu ajutorul câmpului codice_23 din tranzacția HTTP. Același lucru se poate obține intercalând în pagina de web imagini invizibile utilizatorului, dar care sunt downloadate de navigator.
Companiile de publicitate au negat permanent că aceste informații ar fi folosite și pentru alte scopuri în afara stabilirii unor preferințe ale utilizatorilor.
Multe navigatoare moderne, cum ar fi Internet Explorer, Opera sau Mozilla Firefox, permit utilizatorului să aleagă blocarea cookie-urilor „third party”. Versiunea 6 a Internet Explorer permite și o formă intermediară de blocare: dacă codice_24 trimite un cookie odată cu o imagine de pe o pagină din domeniul codice_25, cookie-ul nu este trimis în cazul în care o este nevoie de o imagine de pe același codice_24, dar pentru un document din domeniul codice_27; dacă însă un document oarecare din domeniul inițial codice_25 are nevoie de o imagine de pe codice_24, cookie-ul va fi trimis.
Aceasta este o altă aplicație a cookie-urilor, discutată și mai sus
Deși în principiu cookie-urile sunt trimise doar serverelor care le-au creat, există metode de a le „fura”, adică de a convinge navigatorul să le trimită altor servere.
Printre altele, scripturile JavaScript sau JScript au de obicei acces la toate cookie-urile stocate de navigator, putând să le trimită oriunde. Aceasta, împreună cu situri care permit utilizatorilor să le modifice paginile scriind conținut HTML duce la situații nedorite.
De exemplu, cineva care deține domeniul codice_30 poate scrie pe un alt sit o legătură de forma următoare: 
Când un utilizator apasă pe această legătură, navigatorul înlocuiește codice_10 cu lista cookie-urilor active pe acel sit, care ajung astfel la serverul codice_30, al cărui deținător are acces acum la cookie-urile utilizatorilor sitului pe care a pus legătura.
Acest gen de atac este imposibil de prevenit de către navigator, pentru că scriptul vine chiar de la serverul care a creat cookie-urile, și totul pare a fi autorizat de acel server. Singura soluție este ca administratorii siturilor care permit utilizatorilor să le modifice conținutul să implementeze metode pentru respingerea acestui gen de scripturi.
cookie-urile nu sunt vizibile în programele de pe partea client precum JavaScript dacă au fost trimise cu flag-ul HttpOnly. Din punctul de vedere al serverului, singura diferență față de cazul normal este că în linia set-cookie se adaugă la sfârșit șirul `HttpOnly':
Când navigatorul primește un astfel de cookie, el trebuie să îl folosească în mod obișnuit pentru schimburile HTTP următoare, dar să nu îl facă vizibil scripturilor părții client.

Sabin V. Drăgoi (n. 6 iunie 1894, Seliște, județul Arad - d. 31 decembrie 1968) a fost un compozitor, profesor, muzicolog și folclorist român.
S-a născut la data de 6 iunie la Seliște, județul Arad. Și-a petrecut copilăria în satul natal, crescând în apropierea mamei, de la care a deprins dragostea pentru folclor și cântece populare. Începe școala în sat, dar este nevoit să urmeze școala maghiară de la Petriș.
În 1906, odată cu absolvirea clasei a V-a, este trimis la școala civilă din Arad, unde va studia muzica.
În 1908 absolvă cu bine clasele gimnaziale și se hotărăște să urmeze Școala normală de stat din Arad, pentru a ajunge învățător.
Între 1909-1912 începe cursurile unde va studia cu profesorul de muzică, Matyas Zoltai. Termină școala primind și un certificat oficial de muzică.
În 1914 primește numirea ca învățător într-un sat, lângă Budapesta. Este înrolat în armată pentru satisfacerea stagiului militar. Este luat prizonier și transferat în lagărul de la Tașkent timp de doi ani.
În 1920 este mobilizat la Cluj, are ocazia să susțină examen la Conservatorul de muzică și artă dramatică, unde studiază cu profesorii A. Bena (teorie-solfegiu), Herman Klee (contrapunct). Pleacă la București pentru a obține o bursă, iar aici îi cunoaște pe Victor Eftimiu și pe Octavian Goga (pe atunci ministru al artelor). Obține o sumă care îi facilitează plecarea la Praga pentru a-și continua studiile.
În 1922 obține Premiul II la concursul de creație Enescu și termină studiile la Conservatorul de Stat din Praga, unde studiase cu Vítězslav Novák (compoziție, orchestrație), Otakar Ostrčil (dirijat), Vaclav Stephan (istoria muzicii). Se căsătorește pe 6 august cu Livia Munteanu. Primește, la Deva un post de maestru suplinitor de muzică la Școala normală de învățători. Începe să culeagă folclor, mai întâi din zona Devei, apoi din Lipova.
În 1923 obține Premiul II „Enescu” cu „Suită de dansuri populare românești pentru pian”. Se naște fiica sa, Florica, care se stinge din viață un an mai târziu.
În 1924 se mută la Timișoara, fiind numit profesor la Conservator municipal din oraș și dirijor al corurilor bărbătești „Doina” și „Banatul” (până în 1932). În acest timp continuă să culeagă folclor din zona Hunedoarei.
În 1926 i se naște un fiu, Virgil Mihai, și câțiva ani mai târziu cel de-al treilea copil, Sabina.
În 1928 are loc premierea operei „Năpasta”, după piesa lui I. L. Caragiale, fapt care îl consacră definitiv pe compozitor. Primește Premiul pentru cea mai bună operă scrisă de un român, acordat de Consiliul de administrație al Operei Române din București și Premiul I „George Enescu” pentru „Divertisment rustic.”
Între 1936-1940 este dirijor al corului mixt „Crai nou” din Timișoara.
Între 1940-1944 este director al Operei din Cluj-Timișoara.
În 1942 apare „Monografie muzicală a comunei Belinț” plus o serie de 90 de melodii, iar un an mai târziu se stinge din viață soția compozitorului.
În 1944 se recăsătorește cu solista Ana Sidonia Varna, iar un an mai târziu i se naște cel de-al patrulea copil. Demisionează din funcțiile ocupate, se mută la Timișoara și se angajează la „Corala Banatului.”
În 1946 se înființează Conservatorul de muzică și artă dramatică din Timișoara, unde este transferat ca profesor de armonie și contrapunct (până în 1949), după care va fi numit rector și profesor de compoziție (1949-1950), odată cu transformarea Conservatorului în Institut de artă. Este ales membru în comitetul Uniunii compozitorilor.
În 1950 este numit profesor la catedra de folclor a Conservatorului „Ciprian Porumbescu” din București (până în 1952). Tot acum devine director al Institutului de Folclor, după arestarea lui Harry Brauner (până în 1964).
În 2 iulie 1955 devine membru corespondent al Academiei Române.
În 1957 devine membru, iar mai apoi membru executiv (din 1961), la The International Folk Music Council din Londra.
Între 1965-1968 este membru în colegiul redacțional al "Revistei de folclor".
Moare la data de 31 decembrie 1968 la București, la vârsta de 74 de ani, în urma unei complicații după o intervenție chirurgicală, lăsând neterminată antologia muzicală la care lucra.
A fost colaborator la publicațiile periodice „Armonia” (Botoșani), „Contemporanul”, „Curierul muzical”, „Flacăra”, „Informația Bucureștiului”, „Izvorașul”, „Munca”, „Muzica”, „Muzică și poezie”, „Revista corurilor și fanfarelor române din Banat”, „Scânteia”, „Sovetskaia Muzîka” (Moscova), „Steagul roșu” ș.a.
A ocupat următoarele funcții în activitatea pedagogică și dirijorală:

Emil Monția (n. 6 ianuarie 1882, Șicula, județul Arad - d. 1965, Șiria, județul Arad) a fost un compozitor, culegător de folclor și avocat român. 
Din 1906 se stabilește la Șiria, în județul Arad, unde a lucrat ca avocat.
Între membrii Marelui Sfat Național Român aleși în Adunarea de la Alba Iulia, la 1 decembrie 1918 s-a numărat și " Dr. Emil Monția, avocat, Șiria".
În 1970, în castelul Bohuș din Șiria, a fost amenajat "Muzeul Ioan Slavici și Emil Monția", care găzduiește pianul, vioara, partituri, fotografii de familie, note și obiecte personale ale compozitorului. 
Este înmormântat în cimitrul ortodox din Șiria.
În evidențele Uniunii Compozitorilor și Muzicologilor din România, Emil Monția apare ca decedat fără moștenitori ale drepturilor de autor .
Mai jos, o listă de compoziții pentru pian solo compuse de Emil Monția în perioada 1900 - 1920: 
Alte piese din repertoriu: "Fata de la Cozia", "Cercel", "Moștenitorul", "La fântâna cu găleată".
Emil Monția, supranumit și “schimnicul de la Șiria”, a scris drama muzicală în patru acte "Misiunea din Efes".


Octavian Iliescu (n. 22 august 1919, Craiova— d. 24 iunie 2009, București) a fost un celebru numismat român, cu o activitate prodigioasă și în medalistică și sigilografie. A avut un rol esențial în clarificarea tabloului emisiunilor monetare ale statelor medievale Țara Românească și Moldova. A descoperit și publicat numeroase tipuri și variante monetare noi.
Octavian Iliescu este, alături de Dimitrie A. Sturdza, Constantin Moisil și Nicolae Docan, unul dintre cei mai de seamă numismați români și europeni. Interesul său științific a acoperit întregul domeniu al numismaticii, de la cea greacă, dacică, celtică, romană, bizantină, medievală balcanică și vest-europeană, islamică, până la cea modernă și contemporană, ca și arta medaliei, dar și al unor domenii surori, cum ar fi heraldica și sigilografia. Deși are contribuții esențiale privind numismatica antică, Octavian Iliescu poate fi considerat ca adevăratul întemeietor al cercetărilor privind numismatica bizantină și islamică în România, multe dintre studiile sale în acest domeniu fiind fundamentale pentru cercetarea modernă a acestor subiecte și sunt citate în marile sinteze occidentale.
Octavian Iliescu a adus o contribuție deosebită în domeniul său favorit, cel al numismaticii medievale românești (muntenești, moldovenești și dobrogene). În acest câmp vast al cercetării a continuat, a extins și mai ales a modernizat studiile începute de Sturdza, Docan, Severeanu și Moisil, aducându-le la nivelul atins de investigațiile savanților europeni ai secolului al XX-lea.
În anul 2003 Octavian Iliescu a fost decorat cu Ordinul "Meritul Cultural" în grad de Ofițer.
Octavian Iliescu a urmat cursurile Colegiului Național "Carol I" din Craiova (seria 1930-1938). Este licențiat în Drept al Universității din București (1942) și înscris ca avocat în Baroul de Ilfov (1942-1948) și apoi în Colegiul Avocaților București (1948-1950). Este cercetător la Institutul de Istorie al Academiei Române din București (1951-1954), apoi pe rând șef al Cabinetului Numismatic din Biblioteca Academiei Române (1954-1978) și cercetător principal la Muzeul Național de Istorie a României (1978-1982).
Este colecționar de monede din 1928; în 1934 ia parte la al II-lea Congres Național de Arheologie și Numismatică de la Craiova. În 1938 este ales membru activ al Societații Numismatice Române și începe o lungă activitate de cercetare în domeniul numismaticii și al istoriei economice. Participă la numeroase manifestări științifice naționale și internaționale.
Numărul comunicărilor prezentate de Octavian Iliescu (din 1939) se ridică la cca 300, iar cel al diverselor contribuții publicate (din 1934) la cca 900. Printre cele mai importante lucrări se pot menționa:

Aceasta este o listă a episcopilor și arhiepiscopilor care au condus Episcopia Romano-Catolică a Transilvaniei:

Michael Vartan (n. 27 noiembrie 1968 în Boulogne-Billancourt, Hauts-de-Seine, Franța) este un actor, care a jucat atât în filme cât și în seriale.
Michael a crescut în Franța și Statele Unite, fiind fiul lui și nepotul celebrei , născută în Bulgaria având descendenți maghiari și armeni și al lui Doris, o evreică americană născută în Polonia. Părinții lui Vartan au divorțat când el avea cinci ani. La vârsta de 18 ani, Vartan s-a mutat la Los Angeles din Franța cu mama sa, deoarece nu a vrut să îndeplinească serviciul militar obligatoriu în Franța. În Los Angeles, s-a înscris la o școală de actorie după ce i s-a spus ca are talent.
După multe roluri minore, Vartan a avut roluri în filme grandioase, printre care și "Never Been Kissed" (1999), "One Hour Photo" (2002) și "Monster-in-Law" (2005). A mai și jucat rolul lui Michael Vaughn în serialul american "Alias" (2001–2005), părăsind serialul la începutul celui de-al cincilea sezon când Vaughn a fost aprent omorât. A terminat recent filmările pentru filmul de groază australian "Rogue".
Vartan a avut și un rol mic în "Prietenii tăi" (ca Tim Burke), în "Ally McBeal" (ca Jonathan Basset), și cel mai recent în "Kitchen Confidential" jucând alături de fostul său coleg de lucru cu care a jucat în "Alias", Bradley Cooper.

Luminița Anghel (n. 7 octombrie 1968, București) este o cântăreață română de muzică pop și vedetă de televiziune. A ocupat locul al treilea la Concursul Muzical Eurovision 2005 cu piesa "Let me try".
A absolvit în anul 1986 Școala Populară de Artă, secția Canto după ce inițial a încercat de două ori să fie admisă la Institutul Național de Artă Teatrală și Cinematografică. Ulterior, devine absolventă a Facultății de Sociologie–Psihologie în cadrul Universității «Spiru Haret».
Solista debutează la vârsta de 8 ani, în anul 1976, când începe să cânte pe scenele din toată țara.
Se face remarcată mai bine în anul 1987 la Festivalul Național de Muzică Mamaia, iar un an mai târziu începe colaborarea cu Ansamblul «Doina» al Armatei. Alături de acest ansamblu începe o serie de turnee în țară și străinătate. Tot în acea perioadă este inclusă în echipa solistică a programelor barului Melody din București și începe o colaborare cu firma de impresariat Romagram.
În 1993 a participat la Festivalul Național Mamaia cu piesa «Din tot ce a fost» și cucerește trofeul și premiul I. Piesa aparține lui Lucian Blaga, coleg în echipa de la Melody.
În 1995 a obținut locul al III-lea cu piesa «Fereastra» la festivalul «Mamaia» iar un an mai târziu a obținut același premiu cu piesa «Șansa e de partea mea». Ambele piese sunt compuse de Ionel Tudor.
În anul 1999 a lansat alături de Marcel Iureș piesa «Nu pot uita» compusă de Petru și Andreea Mărgineanu. Melodia este coloana sonoră pentru videoclipul promoțional produs de Dakino pentru premiera filmului «Faimosul Paparazzo», în regia lui Nicolae Mărgineanu.
În anul 2001 a câștigat locul I la festivlalul internațional «Cerbul de aur», secțiunea POP dar și un premiu de popularitate.
În anul 2002 a obținut premiul I și trofeul pentru cea mai bună voce internațională la festivalul «Dicovery» din Bulgaria. În același an obține premiul al III- lea la festivalul «Universe talent» din Praga.
În 2003 a câștigat premiul I și trofeul pentru cea mai bună voce internațională la «Song for Europe festival» din Malta și același loc la festivalul internațional «Cairo 2003», interpretând «I ask you why».
Pe data de 21 mai 2005, a câștigat locul al III-lea la Eurovision alături de formația "Sistem" cu piesa «Let me try», compusă de Cristian Faur.
A susținut concerte la Praga, Viena, Budapesta, München.
Interviuri

Sistem este o formație neconvențională din România. Aparițiile lor scenice includ butoaie de metal și plastic, set de tobe neconvențional, efecte speciale create de către membrii formației, tot ei fiind și cei care își dezvoltă propriile coregrafii și efecte speciale. 
Începând cu anul 2001, formația a colaborat cu Alexandra Ungureanu, care a înregistrat vocea principală a unor melodii precum „Emoții”, „Senzații” sau „Departe de tine”.

Dida Drăgan (nume complet: Didina Alexandra Drăgan, n. 14 septembrie 1946, Jugureni, Dâmbovița) este o solistă vocală și autoare de versuri din România. Este absolventă a Școlii Populare de Artă, clasa Florica Orăscu.
Își face debutul la Concursul de interpretare "București '71" obținând premiul I, cu piesa "Vechiul pian" de Vasile V. Vasilache.
Președintele României Ion Iliescu i-a conferit la 10 decembrie 2004 Ordinul Meritul Cultural în grad de Cavaler, Categoria B - "Muzică", "„pentru contribuțiile deosebite în activitatea artistică și culturală din țara noastră, pentru promovarea civilizației și istoriei românești”". Pe 21 august 2014 Didei Drăgan i-a fost conferit titlul onorific de Artist al Poporului în Republica Moldova.

Dan Bittman (n. 29 martie 1962, București) este un cântăreț, compozitor, actor și prezentator de televiziune român, lider al formației Holograf începând cu 1985.
În 1994 a reprezentat România în cadrul concursului muzical Eurovision, unde a acumulat 14 puncte, ocupând la final locul 21. 
Între 2001 și 2003, a moderat emisiunea-concurs "Bravo Bravissimo", difuzată de TVR 1, iar din noiembrie 2004 a devenit prezentatorul emisiunii "Dănutz SRL", difuzată tot de TVR 1.
În 2010 a fost desemnat consilier la Ministerul de Finanțe al României, dar la scurt timp după aceea a demisionat din această funcție.
Dan amintea într-un interviu de prima sa trupă, mai bine zis prima sa apariție pe scenă, care a fost alături de formația Blitz, în 1981, o trupă formată de liceeni, care erau colegi cu Dan. Acesta mărturisește că din trupă făceau parte Adrian Daminescu - vioară electrică și Ștefan Elefteriu - compozitor. În cele din urmă, la primul concert a fost invitat să cânte și, din nefericire, nu a fost atât de reușit, deoarece a cântat fals. Acesta a fost începutul carierei de solist.
La un concert Blitz, Radu Răducanu, bateristul formației Domino, îl sesizează pe Bittman și îl cooptează în noua formație. La acea vreme, mai făceau parte din trupă și Anton Hașias (chitară bas) și Eugen Mihăescu (chitară). Această formulă nu a durat decât un an, în care nu s-au interpretat decât coveruri, în diverse restaurante, în proporție de 70% numai Beatles.
La puțin timp după plecarea din Domino, Dan este invitat de către Anton Hașiaș la o întâlnire cu Adrian Ilie. Chiar atunci, formația Incognito era proaspăt formată din ultimii doi membri amintiți. Abia apoi, a apărut și Liviu Pop, care era toboșar. Au urmat turnee, festivaluri și apariții Radio-TV; menționăm următoarele titluri, melodii care aparțin lui Adrian Ilie: "„Vine din inima mea”, „Ochi de cer”, „O viață de om (Vis de pace)”", toate au fost înregistrate în noiembrie 1983.
După destrămarea trupei în 1984, aceasta revine scurt timp în 1985, dar cu o mică schimbare - noul toboșar este Nichi Dinescu. Apar noi melodii - "„Zorile”, „De vei veni (Pacea florilor)”, „Albina”", cea din urmă fiind și filmată.
În 1984, Cristian Minculescu părăsește Irisul, în favoarea trupei Totuși din Cenaclul Flacăra. Totodată, față de formula de pe discul din 1984, lipsește și Florin Ochescu - chitară. Astfel, revine Adrian Ilie și, din cauza lipsei unui vocalist, apare Dan Bittman. Apar melodii diferite față de repertoriul hard-rock anterior "„În calea norilor”, „Daruri omului bun”, „Albina”, „Sub semnul fulgului de nea”", toate fiind filmate, însă fără Dan Bittman, ocupat cu studiul pentru facultate.
Președintele României Ion Iliescu i-a conferit lui Dan Bittman la 10 decembrie 2004 Ordinul Meritul Cultural în grad de Cavaler, Categoria B - "Muzică", "„pentru contribuțiile deosebite în activitatea artistică și culturală din țara noastră, pentru promovarea civilizației și istoriei românești”". 
Interviuri

Monica Anghel (n. 1 iunie 1971) este o cântăreață, prezentatoare de radio și actriță din România. Ea a câștigat Festivalul Internațional „Cerbul de aur”, ediția 1996 și a participat, ca reprezentantă a României, la concursul Eurovision (ediția din 1996 alături de formația Sincron și ediția din 2002 împreună cu Marcel Pavel). Este cunoscută după ce o perioadă îndelungată a activat în grupul de umor „Divertis”.
De asemenea este de adăugat că a cochetat cu industria de film animat, dublând o singură voce caracteristică:
Monica Anghel a colaborat cu Aurelian Temișan (duet) piesa "Încrederea" compozitor și textier Dragos Docan, piesa apărând atât pe albumul propriu al artistei editat de Roton în 1996 cât și pe albumul Best Of Dragoș Docan "Vai, ce bună-i fata asta!" (Electrecord 1998).
Monica Anghel a cântat în duet cu actorul Ștefan Iordache. Dan Iagnov le-a compus trei cântece care apar pe discul „Magazinul meu de vise” înregistrat la casa de discuri Roton în anul 2007. Aceste trei cântece sunt: „Mai mult decât oricând”, „Viața noastră este un tangou” și „Nu te întreb”.
Pentru Monica Anghel și Gabriel Cotabiță, Dan Iagnov a compus duetul „Continent pierdut”, melodie care este inclusă pe CD-ul „Best of Dan Iagnov”, editat în anul 2006 la casa de discuri OVO MUSIC.
Interviuri
Multimedia

Sincron este o formație românească de rock înființată în 1964. Liderul acesteia era Cornel Fugaru. Au acompaniat cântărețe precum Anda Călugăreanu (din 1965), Pompilia Stoian, Margareta Pâslaru (din 1967), Corina Chiriac etc. Dan Spătaru i-a lansat liderului formației primul hit.
De-a lungul timpului, alături de Cornel Fugaru, în formație au mai cântat: Mihai Viziru, Antonio Cobârzan Constantin Cobârzan, Dan Voinescu, Sandu Arion, Ucu Bratu-Voicescu, Ștefan Berindei, Ion Berindei, Silviu Hera, Octav Zemlicka, Mircea Tudoran, Arpad Cenuser, Victor Boz, Puiu Brek, Ion Cristian, Cornel „Muzicuță” Ionescu, George Stavri, Alexandru „Jimmy” Zărnescu, Gerhard Gerl și Doru Tufiș. Ultima formulă a formatiei a fost: Cornel „Bebe” Fugaru lead, clape, vocal, Alexandru „Jimmy” Zărnescu - chitară, voce, Cristian Dumitru - chitară bas, voce, Mihai Tudorică - tobe. Opțional mai apăreau și suflătorii : Mișu Fărcaș - trombon și Nelu Marinescu - trompetă.

Mălina Olinescu (n. 29 ianuarie 1974, București – d. 12 decembrie 2011, București) a fost o solistă de muzică pop din România.
Mălina Olinescu s-a născut pe data de 29 ianuarie 1974, la București. A absolvit Liceul de Filologie „"Iulia Hașdeu"”. Provenea dintr-o famile de artiști, mama, Doina Spătaru, cântăreață consacrată și rudă cu solistul Dan Spătaru, iar tatăl, Boris Olinescu, un actor apreciat în anii 1960. Mălina a iubit muzica și a început să cânte încă de la vârsta de 5 ani, participând apoi la numeroase festivaluri împreună cu corul școlii gimnaziale.
Începând cu anul 1993, după terminarea liceului, Mălina, a cântat în programele unor cluburi din București.
În 1995 a participat la Festivalul de muzică ușoară "Aurelian Andreescu", secțiunea interpretare, unde câștigă premiul I.
În anul 1996, a făcut parte dintr-o echipă de cântăreți talentați, numită „Școala Vedetelor”, într-un show de televiziune foarte apreciat și urmărit, împreună cu care solista a realizat și numeroase concerte în întreaga țară. Această perioadă a fost pentru cântăreță rampa de lansare în lumea muzicală și șansa ei de a câștiga un public din toate categoriile de vârstă.
În 1996 a participat la Festivalul de muzică ușoară de la Mamaia, unde a obținut premiul III la secțiunea „"Interpretare"”.
În 1997, în cadrul aceluiași festival, a obținut împreună cu compozitorul Adrian Romcescu, premiul I la secțiunea „"Șlagăre"”, cu melodia „"Mi-e dor de tine"”. De altfel, 1997 a fost un an încununat de succese pentru cântăreață, aceasta câștigând și premiul I la secțiunea „"Interpretare"” a Festivalui Cerbul de Aur.
În 1998, împreună cu Adrian Romcescu, a câștigat Selecția Națională Eurovision și a reprezentat România la Birmingham, în Anglia, cu melodia "Eu cred", clasându-se pe locul 22 din 25, cu șase puncte. Tot în același an a câștigat și premiul al III-lea, împreună cu colegul și compozitorul Adrian Despot, la secțiunea „"Creație"” a Festivalului Mamaia, cu piesa „"Pot să zbor"”.
În 2000 a moderat alături de Petre Magdin emisiunea „"Întâlnirea de la miezul nopții"”, TVR.
Mălina Olinescu a murit în noaptea de duminică spre luni, la vârsta de 37 de ani. S-a sinucis, aruncându-se de la etajul șase al blocului în care locuia, în zona Gării de Nord din București. Călin Geambașu, bun prieten al artistei, a declarat că aceasta s-ar fi sinucis după despărțirea de iubitul ei, "Sebastian Truță", acum Lead Tester la Electronic Arts. A fost înhumată la Cimitirul Sfânta Vineri.
În 1997 a avut loc lansarea primului ei album "Ready for you", cu cântece în limba engleză semnate de Ștefan Elefteriu.
În 1999 a lansat albumul "Pot să zbor". Pentru acest disc, Mălina a lucrat cu compozitorii Andrei Kerestely, Adrian Despot și Adrian Romcescu.
Apare pe „"Cutiuța muzicală"”, cântece pentru copii.
„Alternative Pop-dance”, Daniela Caraman Fotea, Titus Andrei, editura Humanitas, colecția revistelor "Ecran Magazin", "Salut"
Interviuri

Taxi este o trupă românească de pop-rock. Trupa a fost fondată în 1999 și în prezent este compusă din Dan Teodorescu, Mugurel Coman, Kerezsi Csongor, Cantemir Neacșu, Darius Neagu ,Vicky Albu și Daria Corbu.
Taxi a reprezentat în 2000 România la Eurovision cu cântecul Luna și a obținut locul 17.
S-a înființat pe 13 martie 1999, în București. Dan Teodorescu, compozitor, textier, vocalist și lider al trupei, l-a recrutat inițial pe Adrian Borțun, cu care mai cântase în trupa Altceva. Borțun l-a cooptat pe fostul său coleg de trupă de la Sarmalele Reci, Andrei Bărbulescu, iar Dan l-a adus pe George Pătrănoiu. Și astfel s-a născut trupa Taxi.
Primul cântec de succes al trupei succes a fost Criogenia salvează România, care a adus fani chiar și printre membrii clasei politice române. Tot în 1999, trupa a fost nominalizată la Festivalul Național de Muzică Ușoară Mamaia, iar în noiembrie a fost lansat albumul de debut, Jumătate de album. 
La scurt timp după aceea, plecarea lui Andrei Bărbulescu a lăsat loc unui nou membru, toboșarul Lucian Cioargă, iar în această nouă formulă grupul Taxi a participat la concursul Eurovision din anul 2000 – cu piesa "Luna" –, obținând locul 17. Deși a fost cea mai bună clasare a României de până atunci, membrii trupei nu au fost mulțumiți și au compus un cântec ironic la adresa acestui concurs, pe care l-au numit "E.B.U. – European Broadcasting Union".
În luna martie 2000 au fost lansate piesele "Doi zero zero zero" și "Jumătatea mea". Acestea au fost apoi lansate pe albumul "Trag un claxon", apărut pe 21 iulie 2000. Au urmat și alte hituri, precum "Comunitaru’" – melodie care făcea referire la câinii vagabonzi adunați în perioada respectivă de pe străzile Bucureștiului și ulterior eutanasiați.
În 2001 a ieșit pe piață albumul "Americanofonia", acesta fiind și titlul unui cântec despre abundența expresiilor americane intrare în limba română. Elementele sociale și ironia se regăsesc și în următoarele albume ale trupei: "De cursă lungă" (2002), "C" (2003) și "Politica" (2004). 
Albumul Politica a apărut chiar în timpul campaniei electorale din 2004, un material satiric ce conține piesele "Aici sunt banii Dumneavoastră", "Noi cu cine votăm", "Domnule Fost" sau "Situația din Țară".
În 2007 apare albumul "Romantica", acesta cuprinzând douăsprezece piese de dragoste, cu numeroase colaborări: Cheloo, Dax, Mihaela Radulescu, Melania Medeleanu, Adelin Petrișor și Cristian Grețcu. Pentru videoclipul melodiei "Dragostea ca o pereche de pantofi", designerul Mihai Albu a creat special o pereche de pantofi unicat, care apar și pe coperta albumului. Printre celelalte melodii incluse în Romantica se regăsesc și "Te caut în toate femeile", "Stelele care cad", "Ploaia pe mare" sau "Învață-mă să iubesc".
Din 2009 încoace, Taxi a lansat și alte piese, precum "Probleme de memorie" – o melodie „aniversară”, celebrând cei 10 ani ai trupei –, "Adrenalina", "Niște răspunsuri", "E criză" și "Citez din Tupac".
Cel mai recent album, "Cele două cuvinte", lansat în 2011, s-a bucurat de un succes enorm. Single-ul ce dă și numele albumului a avut parte de un videoclip inedit, în care 26 de bărbați celebri din România se luptă cu greutatea rostirii a două cuvinte. Cele două cuvinte au avut un asemenea succes, încât melodia a fost tradusă în mai multe limbi, înregistrată și cântată de artiști din Moldova, Polonia și chiar Suedia. Pornind de la această melodie s-a născut și proiectul "Those three words" (thosethreewords-project.com), prin care oricine își poate înregistra propria versiune a cântecului și îl poate trimite apoi persoanei iubite.
Interviuri

Marcel Pavel (n. 4 decembrie 1959, Independența, jud. Galați) este un cântăreț român de muzică ușoară.
Împreună cu Monica Anghel a reprezentat România la concursul muzical Eurovision 2002 cu piesa "Tell me why".
Marcel Pavel s-a născut pe 4 decembrie 1959, în satul Independența, județul Galați, dar a crescut și copilărit la Câmpulung Muscel, unde familia lui s-a mutat pe când avea doar 3 ani. Artistul face parte dintr-o familie de muzicieni, tatăl fiind violonist – o parte din educația muzicală primind-o de la dânsul. Frații săi sunt deasemenea instrumentiști, Micky Pavel – saxofon, claviaturi, solo voce, Gigi Pavel – stabilit în Germania, saxofonist profesionist, Gina Pavel pianistă și solistă vocală. Bunicul a fost un rapsod popular cunoscut și îndrăgit: Ion Taraș. Deși mama nu a fost niciodată direct implicată în muzică, Marcel Pavel consideră că îi datorează totul mamei sale.
Marcel și-a arătat pasiunea pentru muzică la vârsta de trei ani, când a început să bată la tobe. A început studiile muzicale la șase ani, în clasa a IV-a, înscriindu-se Scoala de Muzică și Arte Plastice din Câmpulung Muscel (jud. Argeș), la violoncel și pian – auxiliar. Și astăzi, Marcel Pavel își amintește cu mare plăcere și mândrie de orașul Câmpulung Muscel unde și-a petrecut copilăria și a început activitatea artistică.
A urmat Liceul de Muzică și Arte Plastice din Pitești, studiind în paralel în particular percuția, iubind foarte mult stilurile de muzică rock și jazz-rock. Este absolvent al UNMB (Universtatea Națională de Muzică București)-secția Canto clasic.
În prezent este compozitor și poliinstrumentist, cunoscând chitara bas, contrabasul, violoncelul, pianul și percuția. Începând din anul 1981 a susținut nenumărate turnee în străinătate: Olanda, Germania, Italia, Belgia, Franța (Paris), Elveția (Lausanne, Geneva), Austria, Polonia, Egipt, Israel, Statele Unite ale Americii, Spania, Portugalia, Grecia, Turcia, Cipru, Estonia, Republica Moldova.
În urma experienței căpătate de-a lungul acestor ani, în vara lui 2000 a devenit un artist cunoscut la nivel național lansându-se cu melodia "Frumoasa Mea" compusă de Ovidiu Komornik. Despre "Frumoasa Mea" artistul spune că speră să rămână mult timp în inima românilor.
Albumul "Frumoasa Mea" a fost vândut în 250.000 de exemplare, fapt pentru care i s-a acordat Discul de Platină.
A colaborat cu numeroase personalități din show-biz-ul românesc și internațional – Monica Anghel, Sanda Ladoși, Luminița Anghel, Nico, Andra, Bodo, Laurențiu Cazan, Elena Cârstea, Costi Ioniță, Lavinia – ex Spicy, soprana Mihaela Stanciu, soprana Irina Iordăchescu, soprana Crina Zancu, Toto Cutogno, Boney M (în concert la Chișinău, în 2006), Smokie (în concert, la Craiova, 40000 de spectatori, 3 iunie 2007) precum și cu Orchestra Filarmonicii George Enescu condusă de Iosif Prunner și Big Bandul Radio condus de Ionel Tudor. A fost membru al formației "Riff" și în anul 1981 a efectuat un turneu de șase luni împreună cu formația Semnal M.
În 2002 a câștigat selecția națională pentru Eurovision 2002 alături de Monica Anghel cu piesa "Tell me why". În finală s-au clasat pe locul nouă, cea mai bună poziție a României în concurs de până atunci.
Marcel Pavel s-a căsătorit în 1992 cu Violeta Șmîșleaeva, fostă balerină a Teatrului Bolșoi din Moscova. Cuplul are trei copii. Cei doi băieți, Sasha și Richard, sunt amândoi interesați de oportunitatea unei cariere muzicale. În 2013, Violeta i-a dăruit și o fetiță, care a primit două nume Ioana și Iuvenalia după bunicul ei din partea mamei.
În 2013 a abținut premiul "The Best Live Act 2013" pentru concertul "Very Classic" prezentat la Sala Palatului în București acompaniat de peste 140 de muzicieni și artiști.
Concertul a avut loc în aceeași zi cu lansarea dublului CD "Very Classic".

Nicoleta Alexandru cu numele de scenă Nicola (n. 5 noiembrie 1968, București) este o cântăreață de origine română ce s-a născut în București. A făcut primii pași importanți în muzica românească începând cu anul 1985.
La Festivalul Mamaia 1985, obține premiul teatrului "Fantazio" și premiul de "cel mai bun prieten al carului 5 TVR" alături de grupul muzical FORTE. În 1986 după destrămarea celor patru membre ale grupului, Cristina Fronea și Nico formează împreună grupul ADAGGIO și susțin, până în 1988, peste 200 de recitaluri alături de trupa Holograf.
În 1988 își începe cariera alături de trupa sibiană Riff sub numele de Nicoleta Nicola și participă la mai multe festivaluri muzicale din țară. În 1992 participă la selecția concursului Eurovision cu piesa "Balerina". În 1995 susține concerte la Cannes, Monaco și în mai multe orașe din Elveția. În 1999 apare primul ei Single "Cu tălpile goale" produs de Media Pro Music cu ajutorul proiectului Propaganda Pro FM al lui Andrei Gheorghe. Single-ul "Cu tălpile goale" beneficiază de foarte multe difuzări pe posturile Radio Pro FM, Radio Contact, Radio 21, Radio România, etc.) și pe posturile TV din România dela acea vreme (Pro TV, Atomic TV, TVR, Tele 7 abc).
Participă la megaconcerte precum: "Eclipsa 1999", "Reveliunea 2000" și "Propaganda Pro FM". În anul 2000 apare albumul "Turquoise" produs tot de Media Pro Music. În 2002 participă cu piesa "Lângă mine" la Festivalul "Mamaia 2002" unde câștigă locul al doilea la secțiunea de "Creație" precum și "Premiul Presei". După succesul obținut la Mamaia cu această piesă a semnat un contract cu casa de discuri Media Services.
La începutul lunii octombrie finalizează înregistrările pentru cel de-al treilea material muzical din carieră, intitulat "Lângă mine". Piesele sunt compuse de "Mihai Alexandru" și pe album se pot găsi piesele:
"I Do" care e participantă în preselecția pentru Eurovision 2002. Alături de Petre Năstase filmează videoclipul piesei "Lângă mine" la Muzeul Național de Istorie a României. Noul material muzical și videoclipul marchează un progres de imagine pentru Nicola, acum mult mai sofisticată. În 2003 primește premiul "Femeia Anului" al revistei Avantaje, iar piesa "Lângă mine" este premiată cu "Piesa anului" de Radio România Actualități. Pe 1 martie 2003, după un succes imens cu piesa sa "Don't break my heart", Nicola câștigă selecția națională la Eurovision Song Contest de la Riga, capitala Republicii Letonia. Se califică pe locul 10.
În același an lansează cel de-al patrulea său material discografic : "Best of Nicola" care va lua și Discul de platină după numărul de exemplare vândute. Câștigă premiul "Cea mai bună voce feminină" la premiile TV K Lumea.
În 2005 lansează albumul "De mă vei chema" ce conține două hit-uri răsunătoare, "De mă vei chema" și "Honey". Odată cu lansarea albumului Nicola își începe aparițiile alături de noua sa trupă formată cu soțul "Mihai Alexandru", "Cătălin Dalvarea", "Andrei Stanoevici" și Ștefan Corbu. În același an este nominalizată la MTV România Music Awards la categoria "Best Pop" și "Best Female". Spre finele anului 2005 iși anuntă desparțirea de Mihai Alexandru după 15 ani de căsnicie.
În vara anului 2007 Nicola lansează piesa "Doar noi doi" cu un videoclip a filmat în Barcelona. Tot în 2007, cu single-ul "Fairytale story", Nicola participă la selecția națională pentru Eurovision unde se clasează pe locul 7.
În 2008 colaborând cu "Thomas Nichols", compozitor pentru mai multe nume sonore (All Saints, Celine Dion) scot single-ul "Leave No Heart Behind". 
În 2009 Nicola pregătește lansarea noului său album "Thank you" , cu un nou single "My Love" și 2 mix-uri semnate de trupa KORD, cu care Nicola a colaborat și pentru remixul de la "Don't break my heart"..
În momentul de față "My love" este difuzată și în SUA.
În august 2014, Nicola și-a reluat colaborarea artistică cu Mihai Alexandru.
Interviuri

Sanda Ladoși (n. 2 ianuarie 1970) este o cântăreață română.


Zdob și Zdub este o formație de rock alternativ din Republica Moldova.
Înființată în 1994 de un grup de amici din orașul Strășeni, Republica Moldova, Zdob și Zdub combină mai multe stiluri muzicale.
Zdob și Zdub a reprezentat Republica Moldova la concursul muzical Eurovision 2005, unde s-a clasat pe locul 6, și la Eurovision 2011.
De-a lungul timpului Zdob și Zdub a cântat în deschiderea unor concerte cu formații și artiști de renume mondial, precum sunt Red Hot Chili Peppers, Emir Kusturica & No Smoking Orchestra, Biohazard, Rollins Band, Rage Against The Machine, Soulfly, The Garbage, Fun Lovin' Criminals, Linkin Park ș.a.
Zdob și Zdub a concertat în peste 20 țări europene. Printre festivalurile importante pot fi numite: 
Zdob și Zdub a înregistrat unele piese și a cântat live cu interpreți de folclor, artiști ca Vasile Dinu (MC Vasile, din România), Surorile Osoianu (Moldova), Trio Erdenko (Rusia) ș.a. 
Zdob și Zdub a fost invitată să participe într-o serie de proiecte, unul dintre ele fiind Linz Europe Tour 2007-2009 - un proiect cultural european care a întrunit artiști din țările dunărene. Ca rezultat au fost lansate piesa-colaborare dintre Hubert von Goisern, liderul Linz Europe Tour, și Zdob și Zdub, plus ultimul album, numit „Ethnomecanica” (Lavine/Sony Label). 
În octombrie 2010 trupa a lansat un album în limba rusă, numit „Beloe Vino/Krasnoe Vino” (din rusă – „Vin alb/Vin roșu”). Pe parcursul unei perioade îndelungate, cu ocazii diferite au fost înregistrate piese care, la fel, din varii motive, nu au fost lansate. Acum sunt aduse sub o copertă. Albumul conține câteva colaborări, versiunea rusească a unor piese proprii și cover-uri.
În ianuarie 2012 Zdob și Zdub a lansat, sub egida casei de discuri germane Asphalt Tango Records, un album în limba engleză, intitulat „Basta Mafia!”. Pentru prima oară formația a colaborat cu un producător străin, Marc Elsner. Albumul a fost înregistrat atât la Chișinău, în „Cuibul Studio”, cât și în Germania, la Headroom Studio. În perioada februarie-martie 2012 trupa s-a aflat într-un turneu de promovare al noului album prin cele mai mari importante orașe din Germania, Austria, Ungaria, Elveția și Danemarca. S-a realizat și o versiune adaptată pentru publicul din România și Republica Moldova și a fost lansată de către MediaPro Music în primăvara 2013. Noua versiunea a albumului „Basta Mafia!” a fost prezentată publicului din România în cadrul unui concert desfășurat la Hard Rock Cafe București.
La 21 mai 2013, a fost prezentată și publicului din Republica Moldova versiunea dată a albumului, la Teatrul „Eugène Ionesco” din Chișinău, în cadrul unui show grandios „Moldovenii s-au născut” – titlul primului single de pe album, pentru care a fost filmat și un videoclip.
În 2011 Zdob și Zdub a reprezentat din nou Moldova la Eurovision cu piesa „So Lucky”.
Melodii:
Interviuri


World of Warcraft (prescurtat WoW) este un "Massively Multiplayer Online Role-Playing game" (MMORPG) creat de Blizzard Entertainment. Este al patrulea joc din seria Warcraft, excluzând expansion pack-urile și . Jocurile Warcraft sunt situate într-un univers numit Warcraft, o lume fantastică introdusă de jocul în 1994. World of Warcraft este situat în Azeroth, patru ani după evenimentele concluzionate în . Odată cu apariția expansion-ului , Outland poate fi explorat. World of Warcraft a sărbătorit a X-a aniversare a universului Warcraft.
Deși la început jocul a fost încetinit de probleme de stabilitate si performanță, a devenit rapid cel mai popular MMORPG bazat pe plată lunară. In 2008 Blizzard Entertainment a anunțat că numărul de jucători activi, care plătesc "la zi", a trecut de 11,5 milioane. In ianuarie 2014, a fost anuntat ca peste 100 de milioane de conturi au fost create de cand jocul este activ.
Ca în majoritatea RPG-urilor, jucătorii controlează un personaj creat de ei într-o lume în continuă dezvoltare, explorând relieful, ducând la îndeplinire misiuni (questuri) date de NPC-uri (Non-playable characters - personaje controlate de computer), ucigând monștri, și facând multe altele. Personajele sunt răsplătite cu bani, obiecte (iteme) și experiență, care le ajută dându-le mai multă putere și posibilitatea de a învăța abilități noi. De asemenea, jucătorii se pot lupta cu alți jucători în dueluri sau războaie împotriva facțiunii inamice.
Jocul World of Warcraft, necesită din partea jucătorilor plata unui abonament lunar pentru a beneficia de întreg conținutul jocului și pentru ca jucătorul să poată activa pe serverele Blizzard. Abonamentele lunare se pot procura fie cu un card de credit, fie prin alte metode uzuale. Jucătorii care nu dețin un abonament lunar, pot să acceseze jocul, însă vor fi limitați pana la nivelul 20 al caracterului. 
Pentru a intra în joc, jucătorii terbuie să selecteze un server. Serverele disponibile sunt de mai multe tipuri:
Serverele se deosebesc între ele prin limbă disponibila pe acestea dar și prin tipul de suport tehnic oferit.
Monștrii și quest-urile de nivel mic și mediu pot fi de obicei cucerite fără ajutorul altor jucători, în special dacă nivelul jucătorului este mai mare deacât al inamicilor. Alte părți ale jocului, precum "temnițele" (Dungeon) sunt create special pentru a necesita cooperarea mai multor jucători în scopul de a termina dungeon-ul. De obicei, cele mai ușoare necesită o echipă de aproximativ 5 jucători pentru ca "raidul" să poată fi dus la capăt, iar ultimele pot necesita 25 pâna la maxim 40 de jucători. Cele mai grele pot fi terminate de mai multe ghilde (guilds) în luni de timp de joc și multe încercări. 
De obicei zonele realizate special pentru personaje de nivel 90 sunt mai dependente de raiduri (și consumă mai mult timp) decât avansarea unui personaj de la nivelul 1 la 90. 
Limita de nivel a fost ridicată la 90 odată cu lansarea expansion-ului "Mists of Pandaria" in 2012 după care limita de nivel a fost ridicată din nou la 100, odată cu lansarea expansion-ului Warlords of Draenor în anul 2014. Odată cu lansarea expansion-ului Legion, in anul 2016, limita de nivel a crescut la 110. Obiectivele jucătorilor la acest nivel se schimbă, de obicei în creșterea puterii personajelor prin echipamente mai bune. Cu puține excepții, cele mai bune echipamente din joc sunt obținute fie prin PvP (Player versus Player, lupte între jucători), fie prin PvE, lupta pe termen lung în cele mai grele raiduri. Dungeon-urile mari iau de obicei câteva ore pentru a fi terminate. Din cauza puterii uriașe a monștrilor din cele mai grele dungeon-uri, de obicei personajele poartă armură specializată împotriva elementului monștrilor din dungeon-ul respectiv.
Statisticile oficiale spun ca există peste 10.000 de jucători români de WOW (World Of Warcraft) oficial inregistrați pe serverele WOW.*
Gameplay-ul este foarte interesant și iți oferă multe posibilități , de exemplu ai posibilitatea de a te specializa într-o profesie prin care poți câștiga bani (gold). Profesiile sunt foarte utile în multe scopuri cum ar fi : pentru mâncare (cooking) , pentru a îmbunătăți echipamentul - arme, îmbrăcăminte, accesorii (enchanting), poțiuni, elixire si transmutari ( alchemy ), creare de armuri și arme (blacksmithing), mecanisme (engineering) , recuperarea vieții cu ajutorul bandajelor (first aid), pescuit (fishing) , culegerea de plante (herbalism), crearea de accesorii si de giuvaiere (jewelcrafting)
croirea unor haine din diferite materiale - țesătură sau piele (tailoring), respectiv (leatherworking), exploatarea minelor (mining) , jupuirea pieilor animalelor (skinning) si in ultimul rand căutarea de releicve de mult ascunse in măruntaiele pămantului. (Arheology).
Există două categorii de personaje, denumite "jucabile" și "nejucabile". Personajele jucabile sunt cele create de jucător, practic un avatar al fiecărui utilizator. Personajele nejucabile sunt cele care nu pot fi controlate de jucător și pot fi doar ajutoare sau inamici (NPCs - NonPlayerCharacters).
După crearea unui cont, utilizatorul trebuie să-și creeze un personaj, care poate fi personalizat, din cap până în picioare, după gustul jucătorului. Personajele pot aparține uneia din cele două tabere, denumite "Alianța" și "Hoarda".
Jucătorii care doresc să facă parte din Alianță (în ) pot alege între :, "Human" (Om), "Dwarf"(om de mărime medie) , "Night Elf" (Elf de Noapte), "Gnom,"(pitic) "Draenei" sau noua clasa de personaje "Worgen" (Varcolac)ce este disponibilă odată cu apariția "Cataclysm-ului, "Pandaren"(Pandarin) ce este disponibilă odată cu apariția expansiunii Mists of Pandaria.
Dacǎ un jucător dorește sǎ se alǎture Hoardei (în engleza:The Horde), acesta are posibilitatea de a fi: "Orc", "Undead" (Mort-viu), "Tauren", "Troll", "Goblin"(ce este disponibil odata cu Cataclysmul) sau "Blood Elf (Elful Sangelui,Elful Sangeros)"(ce a aparut odata cu expansiunea "The Burning Crusade"), "Pandaren("Pandarin")" ce este disponibilă odată cu apariția expansiunii Mists of Pandaria.
Fiecare jucător poate alege dintr-un numǎr de clase, zece mai exact, în funcție de fiecare rasǎ. Clasele sunt urmǎtoarele: "Druid", "Hunter" (Vânător), "Mage" (Mag), "Paladin", "Priest" (Preot), "Rogue" (Pungaș), "Shaman" (Șaman), "Warlock" și "Warrior" (Războinic). Odată cu , a apărut prima clasă eroică : Death Knight (Cavalerul Morții).
Fiecare clasă este unică prin vrăjile și abilitățile sale specifice. Pentru o clasificare a claselor de obicei se respectă principiul 'gearului': armură blindaj (plate armor), zale (mail armor), piele (leather armor), țesătură (cloth armor).De altfel, fiecare clasă poate fii considerată "cea mai buna" , dar asta depinde de fiecare jucător si de abilitățile fiecăruia de a controla o clasă.In concluzie ,nu există "cea mai bună clasă", ci există "clasa care mi se potrivește mie ca jucător cel mai bine, si o pot controla cel mai bine".
1. Războinic (Warrior) - clasa cea mai potrivită pentru a ține piept monștrilor (a tanka) în raiduri. Este bazată în special pe atributele de putere și durabilitate (strength and stamina). Are o variată gamă de abilități distribuite pe 3 stări dobândite: starea echilibrată (battle stance), starea defensivă (defensive stance) și starea violentă (berserk stance). Ultimele două sunt însusite prin misiuni (questuri) specifice clasei lor și sunt indispensabile pentru a folosi abilitățile adresate lor.
Spre deosebire de majoritatea claselor din WoW, care se bazează pe Mana (energie necesară folosirii vrăjilor), războinicii se bazează exclusiv pe rage (furie), energie dobândită de fiecare dată când lovesc un adversar, însă care nu este constantă, ci care scade cu timpul de la 100 pana la 0. 
Sunt desăvârșiți mânuitori de arme și pot purta mai toate tipurile de arme din joc. Au foarte mare putere și dexteritate în a le folosi și pot să își distribuie talente din arborele talentelor fie pe luptă cu arme ce necesită 2 mâini (talent de Arms) sau pentru mânuirea a 2 arme în fiecare mână (talent de Fury). 
Însă cel mai mult sunt căutați războinici specializați pe a tanka. Aceștia sunt coloana vertebrala a unui raid și este cel mai important element, căci trebuie să existe și cineva care 'să ia toate bușiturile'.
2. Paladin - numele lor derivă de la vechiul ordin al cavalerilor franci din Evul Mediu de pe teritoriul vechii Franțe, luptători pentru creștinism împotriva hoardelor Saracene. Sunt una dintre cele mai elaborate și diverse clase din joc, fiind capabile să tankeze, să regenereze viață sieși sau altor jucători sau să omoare monștrii și adversari prin diferite vrăji și abilități care necesită mana. Sunt adepți ai puterii luminii și înainte de 'World of Warcraft: The Burning Crusade' numai jucătorii din alianță puteau să fie paladini, datorită înclinației raselor din alianță către dreptate. Paladinii au o largă gamă de vrăji specifice lor, ca embleme (seals) vrăji menite să crească performanțele în luptă ale paladinului sau binecuvântări (blessings) pentru a spori unele atribute ale paladinului și a celor din grupul său. Sunt căutați în raiduri nu pentru un motiv anume, ci pentru faptul că pot să își folosească vrăjile în avantajul co-echipierilor (buff-uri); fiind o clasă hibridă sunt deseori văzuți ca 'buff-uitori'sau Healeri
3. Vânător (Hunter) - este o clasă complexă care necesită dexteritate și coordonare pentru a putea fi jucată. Este unica clasă din joc care se bazează aproape exclusiv pe atacuri cu arme de distanță (arcuri, arbalete și puști). Sunt principalii 'depistatori' ai jocului prin faptul că pot să urmărească prezența diferitelor genuri de monștrii în spațiul înconjurător. Au fost înzestrați cu o profundă cunoaștere a naturii și utilizează în joc nu numai săgeți și capcane, ci și un animal de vânătoare care poate fi îmblânzit; acesta poate să fie lup sau mai exotic un crocodil sau rinocer.Imblanzirea se face cu abilitatea numita Tame Beast.Ramura de talente de imblanzire a animalelor exotice se numeste "Beast Mastery" si se bazeaza mai mult pe puterile animanului decat pe cele ale hunter-ului.Are anumite abilități pe care le împrumută din sălbăticie precum a se preface mort (Feign Death).
4. Șaman (Shaman) - denumită după conducătorii spirituali ai ameri-indienilor, sunt o clasă specializată pe mânuirea tunetelor și fulgerelor. Înainte de 'World of Warcraft: The Burning Crusade' numai hoarda putea să aibă jucători șamani. Această clasă este în comuniune cu elementele naturii și se folosește de acestea pe care le convocă pentru a îi ajuta în luptă. Șamanul este singura clasă care se folosește de toteme ajutătoare pe care le plasează pe lângă ei pentru a îi apăra sau să le îmbunătățească puterea. Fiecare șaman poate să convoce cel mult 4 toteme, unul pentru fiecare element al naturii: pământ, foc, apă și aer. Asemenea vânătorilor, războinicilor și pungașilor, prin distribuirea de puncte de talente în arborele talentelor, șamanii pot să mânuiască câte o armă în fiecare mână și să folosească vrăji augmentative care îmbunătățesc performanța acestora. Însă prin natura lor, șamanii sunt vrăjitori și mai puțin luptători corp la corp. 
5. Pungașul (Rogue) - sunt cea mai vicleană clasă din joc. Sunt cunoscuți ca excelenți luptători cu diferite trucuri murdare și excelenți pentru ambuscade(Ambush) și a lua inamicii prin surprindere. Sunt clasa celor care vor mereu să câștige, și într-adevăr pungașii bine echipați cu greu pot fi învinși în luptă corp la corp. Sunt specializați în mânuirea pumnalelor (daggers) și în incapacitarea adversarului; au abilități care pot să țină inamicul complet incapabil să riposteze pentru o lungă perioadă de timp (sap). Principiul de bază al pungașilor îl reprezintă cele 5 puncte combo, care însumate și folosite pot să aibă un tot mai sporit impact asupra adversarului. Pentru a alimenta aceasta însă pungașii nu au mana, cu o continuu umplută sursă de energie necesară abilităților sale devastatoare. Sunt considerați cea mai josnică clasă din joc, de multe ori fiind comparați cu warlocii în folosirea trucurilor murdare. Însă aceasta nu înseamnă că trebuie priviți cu neîncredere, căci au o varietate de abilități precum ascunderea (stealth) care îi face indispensabili în raiduri pentru selecționarea si paralizarea monștrilor si a jucatorilor ce trebuie învinși întâi (sap) sau pentru deschiderea ușilor închise prin deschiderea lacătelor (lockpicking).
Abilitatea denumita " Sap " se poate realiza doar in Stealth si paralizeaza inamicul pentru 1 minut (sau mai mult, depinde de glyph-ul utilizat) Este de mare ajutor in Raiduri si Battle Ground-uri (BG).
Dupa "Sap", playerul poate face o ambuscada inamicului (Ambush) ce poate dezvolta de la 1.000 la 8.000 daune, in functie de Itemele purtate de caracter.
Nu este recomandat sa se dea "Sap" Magicienilor axati pe Frost deoarece acestia au un scut ce permite dizolvarea spell-ului dat de Rogue si "demascarea" lui din Stealth.
6. Druid - denumită după înalții preoți celtici din Evul Mediu din țările scandinave timpurii adepte ale cultului lui Thor, această clasă este foarte diversă și adeseori greu de jucat, ceea ce îi adaugă farmecului. Druizii sunt o clasă în comuniune cu natura prin elementele ei organice (animale și plante). Aceștia au capacitatea de a-și schimba înfățișarea după bunul plac în urs, pisică, moonkin (rudă a lunii - formă specifică druizilor bazați pe vrăji), morsă (pentru a respira și înota mai repede sub ape) sau ca pasăre (pentru a se deplasa cu mare viteză în zbor). Fiecare formă este avantajoasă druidului în anume fel însă transformarea sa restricționează folosirea altor abilități, de exemplu un druid transformat în urs nu poate să folosească abilități de pisică și invers. Druizii pot controla entități ale naturii precum copaci mișcători sau pot să domolească animale prin farmecele lor. 
7. Mag (Mage) -
Numele spune tot.Ei se pot folosi de 3 elemente:Arcane,Fire si Frost.Aceasta clasa se bazeaza pe magii cu diferite proveniente : arcane(putere mentala) , fire(foc) si nu in ultimul rand pe frost(gheata,putere de inghet). Este clasa care se bazeaza NUMAI pe vraji si DOAR atat ,spre deosebire de celelalte clase care pot folosi si vraji (ex. : druid, shaman etc.)
8. Warlock- se folosesc de magia intunecata si de demoni.Necestita foarte multa rabdare deoarece aproape toate vrajile sunt catabile(dar puternice) se pot specializa in: 1.Aflliction(Blesteme} 2.Demonology(Demonologie) 3.Destruction(distrugere).Poate fii considerata de unii o clasa foarte usor de batut,dar in realitate, daca sunt utilizati de jucatori care cunosc clasa foarte bine, ea poate deveni una dintre clasele cele mai grele de luat prin surprindere .
9. Death Knight -Hero Class- (Cavalerul Mortii) -Death Knight începe cu un set mai mare de vrăji și abilități decât alte clase, dar acestea încep cu nici un punct de talent și trebuie să le deblocheze prin completarea misiuni în zona de Death Knight Plaguelands (numit Plaguelands: Scarlet Enclave). Atât Alianța și Hoarda au acces la clasă, și Death Knight poate fi de orice rasă.
În loc de a utiliza furie, energie, sau mana pentru sistemele de resurse de luptă, Death Knight utilizează un sistem nou; rune, care se afișeaza sub portretul jucătorului.Ei se folosesc de puterile care le sunt oferite de :Blood(Sange) - in general talentele cu specializare pe Blood sunt folosite de DPS'eri,poate reface viata DK'ului intr'o cantitate mica dar importanta in urma atacurilor asupra victimelor(in "Cataclysm" acest arbore de talente va fi definitoriu pentru DK(Death Knight) tank deoarece jocul aduce o schimbare categorica si radicala asupra gameplay-ului si in special asupra dk-ului,acesta devenind una dintre cele mai schimbate clase din cea de-a patra parte a jocului World of Warcraft prin simplul fapt ca talentele si arborii talentelor acestuia numai sunt combinati ca si pana atunci(pana in momentul lansarii "cataclysm" dk-ul putea fi tank pe toate cele 3 specuri si DPS deasemenea...Frost era talentul "basic" pentru tank dar jucatorii experimentati puteau folosi o varietate de abilitati creand o combinatie de talente ce devenea de departe mai folositore decat simplul si cunoscutul Frost unii zicand chair ca Blood(2 handed Arbitter echipata-arma ce poate fi obtinuta de la Lord Marrowgar in versiunea 25 respectiv 25 hc-heroic- al raidului ICC-Icecrown Citadel- in combinatie cu Frost devenea specul obligatoriu-si totodata cel mai bun-pentru ultimul raid al expansiunii "Wrath of the Lich King") ...,Frost(Inghet) - specializarea in Frost a unui Death Knight creeaza un Tank exceptional ,isi poate mari cu un anumit procentaj armura,ceea ce e destul de important in calitate de Tank(odata cu lansarea "Cataclysmului" acest talent va deveni pur DPS) si Unholy (Profan,Profanare) -exceptional si recomandat spre a fii folosit ca DPS in PvE,dar fiind un spec bun si pentru PvP, DK'ul se foloseste in acest spec de puterea data de cei morti pentru a invia cadavre si a le utiliza dupa bunul plac. Are ca si caracteristica folosirea sabiilor 2 Handed Sword.Poate invata Dual-Wield=folosirea a 2 arme (in cazul in care foloseste talente de Frost) ,chemarea mortilor,atacuri care se bazeaza pe putregai(unholy) etc.
10. Priest (Preot) -Preotii sunt unele din cele mai utilizate clase in raiduri datorita puterii lor mari de a vindeca
sau de a da buff-uri prin talentele lor numite discipline sau holy, dar mai sunt si foarte temuti in pvp deoarece au capabilitatea de a da mari catitati de damage prin abilitatile lor din talentul shadow.
Ei folosesc ca si armura cloth(tesătura) si resursa de abilitati mana cerand de asemenea foarte mult spirit.
În SUA, Canada și Europa, Blizzard a distribuit WoW în pachete retail. Fiecare pachet include acces timp de 30 de zile, fără un cost adițional. Pentru ca un jucător să poată continua să joace și după cele 30 de zile, va trebui să cumpere timp de joc adițional, folosind un card de credit sau o cartelă pre-plătită. Durata minima pe care un cumpărător o poate achiziționa este de 30 de zile, dacă folosește card de credit, sau 60 de zile, dacă cumpără un card pre-plătit.
În Coreea de Sud, nu e necesar pachetul sau cheia CD pentru a activa contul. Pentru a-l juca, jucătorii trebuie să cumpere timp de joc folosind cardul de credit sau sistemul de plată ARS. Durata minimă de joc care poate fi achiziționată este de cinci ore. Alternativ, jucătorul poate achiziționa 30 de ore sau multiplii de o săptămână. De asemenea, pentru o mică reducere de preț, jucătorii pot achiziționa și perioade de joc de una, trei sau șase luni.
În China, datorită numărului mare de oameni care nu dețin un computer pentru a juca (de exemplu folosesc Internet Cafe), cheia CD necesară pentru a crea un cont poate fi cumpărată separat de pachetul software. Pentru a juca jocul, jucătorii trebuie să cumpere și carduri pre-plătite, care pot fi folosite timp de 66 de ore și 40 de minute. O versiune de plată lunară nu este disponibilă în aceasta regiune. Guvernul chinez a impus o modificare a versiunii chineze care poziționează scheletele în mici morminte. Schimbările impuse au fost motivate ca "promovarea unui mediu online sănătos și armonios" în World of Warcraft.

În geometrie, Teorema lui Stewart furnizează o relație între lungimile laturilor unui triunghi și lungimea segmentului dintr-un vârf la un punct de pe latura opusă.
Fie "a", "b" și "c" laturile unui triunghi. Fie "p" un segment din punctul "A" în punctul de pe latura "a" care divide această latură în segmentele "x" and "y". Atunci:
Vom numi "P" punctul în care latura "a" și segmentul "p" se intersectează.
Începem prin aplicarea legii cosinusurilor pentru unghiurile suplementare "APB" și "APC".
Înmulțim prima relație cu "x", iar a doua cu "y" :
Acum adunăm cele două ecuații:
și obținem teorema lui Stewart.
Dacă "M" este un punct pe latura "BC" a triunghiului "ABC", atunci:
sau altă formă:
O altă formă simetrică este următoarea:
Dacă punctele "A", "B", "C" sunt coliniare, iar "P" un punct oarecare, atunci:

Iosif Constantin Drăgan (n. 20 iunie 1917, Lugoj, d. 21 august 2008, Palma de Mallorca) a fost un om de afaceri român, stabilit de decenii în Italia. A scris mai multe cărți, în general cu tematică istorică. A scos buletinul istoric Noi tracii. În anul 2005 a fost pe locul doi în topul celor mai bogați români, conform revistei "Capital", cu o avere estimată la 850 de milioane de dolari. Conform aceleiași reviste în 2006 a urcat pe primul loc, cu circa 1,3 - 1,6 miliarde de dolari.
Iosif Constantin Drăgan a absolvit studiile juridice la Universității din București, de la care a obținut licența în drept, în anul 1938. După absolvirea serviciului militar, ca artilerist, Institutul Italian de Cultură îi acordă, în anul 1940, o bursă de studiu, în Italia. După ce termină a doua facultate, la Universitatea din Roma, unde a studiat științe politice și economie, Drăgan își dă doctoratul în jurisprudență, tot la Roma. Acolo l-a cunoscut pe Giorgio del Vecchio, filosof al dreptului. Proaspătul doctor în jurisprudență Drăgan a tradus în limba română lucrarea lui del Vecchio „Lecții de filozofia dreptului”.
La acea vreme Drăgan a fost atras de idealurile Gărzii de Fier, și, în interiorul acesteia, a reprezentat un curent de opinie corporatist. În 1941 a pus bazele unei companii care exporta petrol românesc Italiei fasciste.
După al doilea război mondial, în 1948, fondează o companie de distribuție a gazului petrolier lichefiat, Butan Gas.
În urma venirii la putere a Partidului Comunist Român îi este interzisă pentru 30 de ani revenirea în România.
În 1967 a pus bazele “Fundației Europene Drăgan”, fundație care declară ca scop promovarea „valorilor civilizației românești”.
A mai fondat două edituri (Nagard în Italia și Europa Nova în România), o universitate privată (al cărei proprietar este), Universitatea Europeană Drăgan (fondată în 1991 la Lugoj), o stație TV, una radio (Radio NovaFm), un ziar săptămânal (Redeșteptarea) și un cotidian local (Renașterea Bănățeană) – toate în România. De asemenea a mai finanțat construirea lângă Orșova a unei statui înalte de 40 de metri a lui Decebal (cea mai înaltă sculptură în piatră din Europa).
Datorită unor cărți pe care le-a publicat a fost asociat curentului la granița dintre protocronism și naționalism din istoriografia română, promovată ulterior de regimul lui Nicolae Ceaușescu. Deși simpatizant al Gărzii de Fier, Drăgan devine un colaborator semioficial al lui Ceaușescu și al regimului comunist, ca rezultat având acces la anumite documente inedite despre Ion Antonescu, documente pe care le-a folosit într-o carte în care îl pune într-o lumină favorabilă pe acesta.
În semn de recunoaștere a activității culturale desfășurate de Iosif Constantin Drăgan, (ca economist, tracolog, scriitor și președinte al Fundației Europene Drăgan), la 7 octombrie 1980, Universitatea din Timișoara l-a numit profesor asociat.
După Revoluția Română din 1989 le-a dat suport financiar lui Eugen Barbu și lui Corneliu Vadim Tudor pentru a-și lansa revista România Mare. Împreună cu Vadim Tudor a fost fondatorul în 1990 al "Ligii Mareșal Ion Antonescu", mai târziu redenumită "Liga Mareșalilor", în urma schimbărilor din legislația română legate de cultul personalităților vinovate de crime împotriva umanității.
În 1995, la vârsta de 78 de ani, Drăgan s-a căsătorit cu Daniela Veronica Gușă (aceasta având la momentul respectiv 22 de ani), fiica generalului Ștefan Gușă, fostul șef al Marelui Stat Major al Armatei Române (1986-1989).
Drăgan are și un fiu mai mare, Mike Fink ,
născut în 1971, care în 2005 a anunțat că nu a reușit în precedenții trei ani sub nici o formă să-și contacteze tatăl. Din cauza acestor afirmații, Ziarul Ziua a concluzionat ca Drăgan era ținut captiv de mai tânăra sa soție și de partenerii săi de afaceri. Totuși, potrivit jurnaliștilor de la Averea, el a fost văzut în București câteva zile mai târziu, luând cina într-un restaurant împreună cu soția.
Din portofoliul „imperiului” Drăgan fac parte companii precum Butan Gas, editurile Nagard și Europa Nova, Universitatea Europeană "Drăgan" din Lugoj, publicațiile Renașterea bănățeană și Redeșteptarea, postul de radio Nova FM Lugoj, tipografiile Fed Print din București și Lugoj. În plus, familia Drăgan deține și bunuri imobiliare valoroase.
De asemenea, a publicat și trei volume în domeniul cercetărilor de marketing și anume:
A mai publicat și două autobiografii: 

Facultatea de Automatică și Calculatoare s-a deschis în 1963 ca parte integrantă a Universității Politehnica din București (U.P.B) și oferă pregătire în domeniile: structura și arhitectura sistemelor de calcul, sisteme bazate pe microprocesoare, limbaje de programare, sisteme de aplicații software, inteligență artificială și sisteme expert (studenții de la specializarea Calculatoare) și ingineria sistemelor de control, sisteme evoluate de conducere, roboți și sisteme automatizate de producție, bioinginerie și sisteme inteligente, automatizări industriale (pentru studenții de la specializarea de Automatică și Informatica Industrială).
În prezent, Facultatea de Automatică și Calculatoare cuprinde trei departamente:
Toate activitățile sunt coordonate de către Consiliul facultății compus din 41 de membri (26 de cadre didactice de la cele 3 catedre, 4 cadre didactice de la alte catedre și 11 studenți). Facultatea pregatește ingineri la cursurile de zi, cu durata de patru ani, în domeniile "Calculatoare și Tehnologia Informației" și "Ingineria Sistemelor".
Pentru absolvenții învățământului superior se organizează cursuri de master, cu și fără taxă. Facultatea de Automatică și Calculatoare oferă absolvenților posibilitatea continuării și aprofundării activității de cercetare prin studiile doctorale în mai multe domenii. Absolvenții cu diplomă ai învățământului universitar pot urma cursuri postuniversitare organizate în cadrul facultății.
În anii 70 și 80, la Facultatea de Automatică au fost create mai multe calculatoare, multe intrate în producție de serie: CND1, Felix M, Felix PC, Felix MC, HC, aMIC.
În prezent, cercetarea științifică este orientată pe proiecte și programe naționale și internaționale din domeniile: "Automatică avansată", "Tehnologii informatice moderne", "Știința și ingineria calculatoarelor" și "Arhitecturi de calcul și programare".

ACD LABS ACID HEXAHIDROXIDIFENIC

Un sistem axiomatic este format din:
O formulă se numește "teză" sau teoremă, dacă există o demonstrație care se termină cu ea.
Sistemul axiomatic trebuie să fie "consistent" ("necontradictoriu"), (deci mulțimea tezelor să nu coincidă cu mulțimea formulelor).
Un sistem axiomatic poate fi:

Veni, vidi, vici (lit. din latină "venii, văzui, învinsei" respectiv "am venit, am văzut, am învins") este fraza prin care, potrivit tradiției, Iulius Cezar a anunțat extraodinara victorie obținută în 47 î.Hr. împotriva armatei lui Farnace din Pont. 
Sintagma este citată în "Viața lui Cezar" (50, 6), una dintre faimoasele opere biografice ale scriitorului grec Plutarh.

Xandee (n. Sandy Boets 18 decembrie 1978) este o cântăreață din Belgia. Ea a reprezentat țara la Eurovision 2004.

Chiara Siracusa, cunoscută mai mult după mononimul Chiara, este o cântăreață malteză. Ea a reprezentat Malta la Eurovision 1998 (locul 3), la Eurovision 2005 (locul 2) și la Eurovision 2009 (locul 22).

t.A.T.u. sau Tatu (în ) este un duet faimos de muzică pop format la Moscova, Rusia în anul 1999 de către Ivan Șapovalov. Componentele grupului sunt Iulia Volkova și Lena Katina. Cele două au format cea mai comercializată formație rusească pe plan internațional, având o mulțime de fani răspândiți pe toate continentele. Primul album lansat de către cele două, intitulat "200 po vstrecinoi" (în engleză 200 km/h in the Wrong Lane)/(în română - 200 km/h pe contrasens) a fost prima compilație a unui act rusesc care a câștigat discul de platină pe plan intenațional, pentru ambele versiuni. 
O mare parte din succesul inițial obținut de către cele două s-a bazat pe relația lor (cele două declarându-se lesbiene inițial) și controversele care le-au urmărit. Totuși în anul 2003, în cadrul documentarului "Anatomy of t.A.T.u." Katina și Volkova au dezvăluit că totul a ținut de promovarea grupului și că ele nu sunt lesbiene. În 2004 cele două s-au despărțit pentru o scurtă perioadă din pricina sarcinii pe care a avut-o Volkova. Anul următor ele s-au reîntors în studio, pentru a înregistra un nou album intitulat "Liudi invalidî" (în engleză Dangerous and Moving). În anul 2006 grupul a lansat o compilație și au rezițiat contractul pe care îl aveau cu "Universal Music". Un al treilea album în limba rusă, intitulat "Vesiolîie ulîbki" a fost lansat în luna decembrie a anului 2008 în timp ce "Happy Smiles" (cel de-al treilea album în limba engleză) va fi lansat probabil sus statutul de coloană sonoră a filmului "Finding t.A.T.u.".
Imaginea grupului t.A.T.u. se încadrează bine în cadrul muzicii pop, dar sunetele abordate de către formație pe albumele sale variază de la rock la pop și electronică. Primul album în limba rusă ("200 po vstrecinoi") e influențat puternic de către rock și dance, dar primul în limba engleză ("200 km/h in the Wrong Lane") adoptă un stil mai electronic. Cel de-al doilea album al trupei ("Dangerous and Moving") este mult mai tradițional decât precedentul, urmând firul muzicii pop-rock.
În anul 1998 producătorul rus Ivan Șapovalov și partenerul său de afaceri, Alexandr Voitinski au hotărât să materializeze un proiect ce viza o nouă trupă rusească. Din momentul începerii proiectului au fost stârnite multe controverse. Într-un interviu acordat tabloidului britanic The Sun în anul 2003 Șapovalov a declarat: 
Șapovalov și Voitinski au organizat audiții la studiourile Mosfilm la Moscova, îm ultima parte a anului 1999 căutând cântărețe adolescente.
După terminarea audițiilor, Șapovalov și Voitinski și-au îndreptat atenția spre un grup restrâns format din zece fete printre care se aflau și foste membre ale formației Neposedi, Katina și Volkova. Ambele s-au făcut remarcate prin intermediul vocilor bune și al înfățișării, dar producătorii au ales-o numai pe Lena Katina, în vârstă de 15 ani la acea perioadă. Aceasta a început să înregistreze demo-uri precum "Iugoslavia", o melodie despre războiul din Iugoslavia. După mai multe repetiții Șapovalov a insistat să adauge o a doua membră la acest proiect. Ulterior cei doi au ales-o pe Iulia Volkova, în vârstă de 14 ani la acea perioadă.
După completarea formației, producătorii au hotărât să numească trupa Тату (Tatu). Ei au declarat că numele poate fi interpretat „această fată o iubește pe acea fată”. Totuși aceasta este o simplă interpretare deoarece în numele formației nu există niciun verb. Numele vine de la „ta” (pronumele „acesta” în cazul nominativ, genul feminin - „aceasta”) și „tu” (pronumele „acela” în cazul acuzativ, genul feminin - „aceea”) din limba rusă. 
În anul 2002, când t.A.T.u. plănuia să lanseze primul single „All The Things She Said” au vrut să folosească numele „Tatu” dar era deja folosit de către o trupă din Australia. Pentru a evita problemele în legătură cu drepturile de autor, numele a fost schimbat în t.A.T.u., deși pronunția cuvântului a rămas neschimbată.
Trupa era formată din Iulia Volkova și Lena Katina

Universitatea de Științe Agronomice și Medicină Veterinară din București este una din cele mai vechi și mai mari instituții de învățământ superior din România. În prezent are șapte facultăți, fiecare dintre ele asigurând studii universitare de lungă și scurtă durată, studii postuniversitare și de doctorat.
În 21 octombrie 1834 Petrache Poenaru înaintează domnitorului Alexandru D. Ghica o cerere, semnată și de banul Mihai Ghica, fratele domnitorului, Ion Câmpineanu, colonelul Arnold Iacobson, medicii I. Zucker și Mayer, pentru înființarea unei societăți de agricultură. După aprobarea acestei cereri, la 12 ianuarie 1835 este aleasă conducerea: președinte banul Mihai Ghica, vicepreședinte colonelul Arnold Iacobson și secretar Scarlat Rosetti. După aprobarea statutelor s-a trecut la organizarea fermei-model de la Pantelimon unde s-a creat Școala de Agricultură.
Datorită faptului că nu erau cadre cu pregătire specială și erau elevi puțini, în perioada 1848-1853 școala a fost închisă. A fost redeschisă de Alexandru Slătineanu care era absolventul unei școli de specialitate în Franța. La conducerea școlii a urmat Constantin N. Racotă, văr primar cu Ion Heliade Rădulescu, care avea studii de specialitate tot în Franța. 
Și perioada 1853-1865 a fost una foarte dificilă. În urma apariției Legii din 1864 școala a fost reorganizată. Având în vedere că vechiul local nu mai corespundea nevoilor a fost aprobat un credit pentru construirea unui nou local. Noua construcție a fost realizată la Herăstrău în perioada 1868-1869 unde a și fost mutată școala. În această perioadă directorul școlii a fost Petre Sebeșanu Aurelian, absolvent al Școalii Superioare de Agricultură de la Grignon.
În 1867, prin includerea în programul de studiu a disciplinelor silvice, învățământul agronomic se dezvolta sub numele de Școala Centrală de Agricultură și Silvicultură. În cadrul ei s-a înființat prima fermă didactică experimentală din țară (1873), iar în 1886, prima instituție de cercetări agricole din România, cunoscută sub denumirea de Stațiunea Agronomică București. În anul 1893, prin separarea învățământului silvic, căpăta denumirea de Școala de Agricultură de la Herăstrău. În anii următori, învățământul agronomic s-a dezvoltat iar titulaturile sale au fost pe rând: Școala Superioară de Agricultură de la Herăstrău (1915), Academia de Înalte Studii Agronomice(1929), Facultatea de Agronomie – integrată Școlii Politehnice din București(1938), Institutul Agronomic București(1948). În 1952, institutului i se atribuie numele marelui patriot Nicolae Bălcescu. Din 1992 primește titulatura de Universitatea de Științe Agronomice, iar din 1995, Universitatea de Științe Agronomice și Medicină Veterinară din București.
Universitatea de Științe Agronomice și Medicină Veterinară are în prezent șapte facultăți, oferind studii universitare, postuniversitare și studii doctorale.

Rubla (plural ruble) este o unitate monetară. Rubla a fost folosită în Imperiul Rus, Uniunea Sovietică și este în ziua de azi moneda națională în unele dintre țările independente postsovietice, sau aflate în sfera de influență a Rusiei (de exemplu în autoproclamatele republici Osetia de Sud, Abhazia sau Transnistria) .
Cuvântul „rublă” este derivat din verbul rusesc "рубить", ("rubiti", „a tăia o bucată”). La început, „rubla” era o bucată tăiată dintr-un lingou de argint, având o greutate bine determinată. Subdiviziunile rublei sunt copeicile (1 rublă=100 copeici).

În geometria plană, teorema medianei stabilește o relație între lungimea unei mediane dintr-un triunghi și lungimile laturilor triunghiului.
Teorema medianei este un caz particular al teoremei lui Stewart. Mai este numită teorema lui Apoloniu după Apoloniu din Perga.
Fie ΔABC cu D mijlocul laturii (BC). Atunci:
unde "m" = AD, "a" = BC, "b" = AC, "c" =AB
Într-un triunghi dreptunghic lungimea medianei corespunzătoare unghiului drept este egală cu jumătate din lungimea ipotenuzei.

Anjeza Shahini este o cântăreață din Albania. A reprezentat țara la Eurovision 2004 și a ieșit pe locul 7.

Lena Philipsson este o cântăreață din Suedia. A reprezentat țara la Eurovision 2004 și a ieșit pe locul 5.

Lisa Andreas este o cântăreață engleză cu origini cipriote. A reprezentat Ciprul la concursul Eurovision 2004 și a ieșit pe locul 5.

Iulia Saviceva (în ; n. 14 februarie 1987) este o cântăreață rusă. Ea a reprezentat Rusia la Eurovision 2004 și s-a clasat pe locul 11.

Cimbrul ("Satureja hortensis") este o plantă perenă din genul Satureja, familia labiatelor (Lamiaceae). Este o plantă scundă, care nu atinge mai mult de 20-30 centimetri în înălțime. Cimbrul preferă verile lungi, calde, secetoase, iar iarna supraviețuiește la temperaturi scăzute. Florile cimbrului sunt mici și au o culoare albă sau roz-palid. Frunzele au forma lanceolat-ovală, sunt netede și au un miros specific. Cimbrul se aseamănă întrucâtva la înfățișare cu rozmarinul.
Cimbrul își are originile pe țărmurile europene ale Mării Mediterane.
În trecut, cimbrul se denumea și lămâiță, respectiv lămâioară și era deosebit de apreciat în Evul Mediu, mai ales în bucătăriile de pe lângă așezămintele monahale.
Este întrebuințat în diferite preparate culinare, mai ales în mâncarea de fasole, cea de linte, dar și la prepararea cărnii de porc și de vânat. Frunze și tulpini întregi de cimbru se introduc uneori în borcanele în care se murează varza și castraveții.
Se folosește, de asemenea, la prepararea sarmalelor.
Cimbrul, atâta timp cât este cultivat într-un loc bine însorit, se mulțumește cu puțin. Crește pe aproape orice tip de sol, rezistă la secetă, dar și la ploi abundente. Este în schimb o plantă sensibilă la buruieni, de aceea plivitul trebuie făcut cât mai des. Cele mai aromate frunze se recoltează atunci când plantele au început să înflorească.
Cimbrul nu trebuie confundat cu cimbrișorul (Thymus serpyllum) care, deși înrudit cu cimbrul care crește spontan în România, aparține genului Thymus.
Cimbrișorul (Thymus serpyllum) denumit și iarba cucului sau tamâița, e tipic pajiștilor însorite alpine din Carpați și e folosit în medicina naturistă, la prepararea ceaiurilor contra răgușelilor și laringitelor. Mai este folosit, ca și maghiranul, și în gastronomie pentru a da aromă unor mâncăruri din carne de vită, legume sau pește.
În medicina naturistă, infuzia de cimbru uscat este deosebit de eficace în tratarea tusei rebele.

Rubla, plural ruble (, plural "рубли́") este numele valutei naționale în Rusia și în republicile autoproclamate și nerecunoscute internațional Abhazia, Osetia de Sud și Transnistria. Rubla a fost de asemenea moneda națională a Imperiului Rus, a fostei Uniuni Sovietice și a altor țări aflate în sfera de influență țaristă sau sovietică.
Rubla are ca subdiviziune copeica ("копе́йка", plural " копе́йки "). O rublă = 100 copeici.
Codul ISO 4217 pentru rublă este RUB. Vechiul cod, RUR, denumește rubla rusă de până în anul 1998, când s-a făcut denominarea la rata de 1RUB=1.000 RUR.
Deși nu există un simbol oficial pentru rublă, totuși „R” și руб se folosesc în mod neoficial. „РР” și un „R” cu două linii orizontale deasupra (similar cu semnul pentru peso) au fost propuse ca posibile simboluri.
Cuvântul din este împrumutat din (pronunțat [rúbl']), derivat din verbul rusesc "рубить" (pronunțat [rubít']) cu semnificația „a tăia o bucată”. La început, „rubla” era o bucată dintr-un lingou de argint, care avea o greutate bine determinată. Cuvântul „rublă” este echivalentul „mărcii”, o măsură pentru argint și aur folosită în Europa Occidentală medievală.
În rusă se mai folosește și numele popular țelkovîi, scris în rusă: "целковый", „sănătos, întreg”, care este o prescurtare a sintagmei „целковый рубль”, citit [țilkóvîi rubl']: „rublă sănătoasă, întreagă, netăiată”).
Cuvântul "copeică" a fost împrumutat din rusă: "копе́йка", citit [kapе́ika]. Acesta derivă din cuvântul "копьё" (pronunțat [kapió], în română „suliță”. Primele monede cu valoarea a unei sutimi de rublă, care au fost bătute în Cnezatul Moscovei după cucerirea Novgorodului în 1478, aveau imprimate pe o față stema moscovită, „Sfântul Gheorghe ucigând balaurul cu "o suliță"”. Copeicile rusești din zilele noastre folosesc și ele această simbolistică.
Rubla are o secvență unică de denominații: 1, 2, 3, 5, 10, 15, 20, 50 copeici și 1, 3, 5, 10, 25, 50, 100 ruble. Această tradiție datează din perioada imperială. Culoarea bancnotelor a rămas neschimbată pentru mai mult de un secol: 
Denominația care era multiplu de 3 a apărut în 1828, în perioada celei de-a patra împărțire a Poloniei. Pentru a introduce folosirea rublei în Polonia, denominația se făcea atât în ruble cât și în zlotul polonez. Rata de schimb fixă a fost de 1 rublă=0,15 zolți, și astfel, 10 zloți valorau 1,5 ruble. Zlotul a dispărut până în cele din urmă, pentru a nu mai apărea decât în momentul în care Polonia și-a recâștigat independența.
Tradiția acestei denominări a fost abandonată odată cu dezintegrarea Uniunii Sovietice din 1991. 
Rubla a fost moneda națională a Rusiei pentru aproximativ 500 de ani. Începând cu anul 1710, rubla a fost împărțită în 100 de copeici.
Cantitatea de metal prețios dintr-o rublă a variat mult de-a lungul timpului. În 1704, împăratul Petru cel Mare a stabilit, prin reforma monetară pe care a promulgat-o, cantitatea standard de 28 de grame de argint pentru o rublă. În vreme ce monedele obișnuite erau din argint, pentru denominațiile mari se folosea aurul sau platina.
De-a lungul istoriei sale, rubla a fost egală cel mai mult timp cu 18 grame de argint. Rubla de aur, introdusă în 1897, era egală cu 0,774235 grame de aur, sau era echivalentul a 2⅔ franci francezi. În timpul primului război mondial, rubla s-a devalorizat în trei etape în trei ani.
Re-denominarea din 1922 a fost făcută la o rată de 1 rublă nouă=10.000 ruble vechi. Au fost emise numai bancnote, cu valori nominale de la 1 la 10.000 de ruble.
Re-denominarea din 1923 a fost făcută la rata de 1 rublă nouă=100 ruble vechi. Din nou, au fost emise numai bancnote, cu valori nominale de la 10 copeici la 25.000 de ruble. La începutul anului 1924, chiar înainte de o nouă denominare, a fost emisă prima bancnotă în numele URSS-ului, având imprimată stema Uniunii Sovietice cu șase panglici în jurul snopilor de grâu, reprezentând cele patru republici constituente ale uniunii: RSFS Rusă, RSFS Transcaucaziană (Azerbaidjan, Armenia și Georgia), RSS Ucrainiană și RSS Bielorusă. Au fost emise hârtii de 10.000, 15.000 și 25.000 de ruble.
Re-denominarea din 1924 a introdus „rubla aur” la o valoare de 50.000 ruble emisunea 1923. În timpul acestei emisiuni au fost introduse și "cervoneții" (în ), valorând 10 ruble. În 1924 au început să fie emise și monede, continuând să fie emise bancnote în ruble pentru valorile mai mici de 10 ruble și cervoneți pentru valorile mai mari sau egale cu 10 ruble. Următoarea denominarea avea să fie făcută după încheierea războiului.
După încheierea celui de-al doilea război mondial, guvernul sovietic a făcut o reformă monetară, o redenominare confiscatorie (stabilizare), cu scopul reducerii volumului de bani aflat în circulație. Această denominare a afectat numai bancnotele. Rata de schimb a fost de 1 rublă nouă=10 ruble vechi.
Re-denominarea din 1961 s-a făcut pe aceleași baze și în aceiași termeni ca cea din 1947. În mod oficial, rubla sovietică din 1961 era egală cu 0,987412 g de aur, dar preschimbarea în aur a banilor nu a fost niciodată posibilă pentru cetățenii de rând. Rubla a încetat să mai fie legată de standardul aur. După prăbușirea Uniunii Sovietice din 1991, rubla a rămas moneda națională a Federației Ruse. În timpul inflației de la începutul ultimului deceniu al secolului trecut, rubla a pierdut în mod semnificativ din valoarea sa. Au fost emise cinci serii:
Pe 1 ianuarie 1998, a fost efectuată o redominare, la o rată de 1 rublă nouă=1.000 ruble vechi. Această operațiune nu a dus și rezolvarea problemelor economice fundamentale ale Rusiei, ceea ce a a avut ca rezultat devalorizarea din 1998, ca urmare a crizei financiare asiatice. Rubla a pierdut 70% din valoarea sa față de dolar în numai 6 luni după august 1998.
Toate bancnotele sunt tipărite în Imprimeria Statului Goznak din Moscova, înființată pe 6 iunie 1919 și care a funcționat, fără întrerupere, de la acea dată. Monedele sunt bătute la Monetni Dvor (Monetăria Statului) din Sankt Peterburg (înființată în 1724 în Moscova).
Azi, monedele sunt bătute cu următoarele valori nominale:
Monedele de 1 și 5 copeici sunt folosite rareori. Aceste monede au început să fie emise în 1998, în ciuda faptului că unele dintre ele poartă gravat anul „1997”.
De la disoluția Uniunii Sovietice din 1991, bancnotele și monedele rusești au o caracteristică specială: lipsa chipurilor unor personalități imprimate pe una dintre fețele lor, așa cum era cazul atât a banilor țariști cât și a celor din perioada sovietică. În parte, acest fapt a fost remediat prin imprimarea pe bancnota de 500 de ruble a imaginii statuii lui Petru cel Mare, iar pe cea de 1.000 de ruble a statuii lui Iaroslav I cel Înțelept.

Formula florală are rolul de a exprima printr-o scriere simbolică alcătuirea unei flori. Pentru aceasta se folosesc semne convenționale. Un exemplu de formulă florală este cea pentru genul Ranunculus:
formula_1 formula_2- - simetrie actinomorfă;
formula_3 - simetrie zigomorfă;
๑ - dispoziție spirociclică;
0 - absența unui verticil;
( ) - concreșterea elementelor florale dintr-un ciclu. Se exprimă prin închiderea simbolurilor acestora în paranteze mici.
[ ] - concreșterea elementelor din verticilii diferite care se marchează prin închderea simbolurilor acestora în paranteze mari;
- (linie orizontală) - prezintă poziția ovarului. În cazul când este pusă deasupra numărului de carpele, indică poziția inferioară a ovarului, iar când este pusă dedesubt indică prezența unui ovar superior iar când simbolul se așază în dreptul numărului de carpele indică un ovar semiinferior.
∞ - indică prezența într-un verticil a unui număr nedeterminat de elemente.
Diagramă florală

Miaunel și Bălănel, au fost creați de Horia Ștefănescu, Zaharia Buzea și Artin Badea.
În 1974, pe ecran apărea scurtmetrajul "Baloane vrăjite", semnat de Zaharia Buzea. În această poveste se întâmpla ceva fără precedent. Considerat natural, conflictul dintre câine și pisică era abandonat în acest film. Era un mare curaj și un mare risc, mai ales că protagoniștii principali ai săi erau tocmai un cățeluș și o pisicuță. Dar ei - Miaunel și Bălănel - veniseră pe lume fără să știe că trebuie sa se certe, chiar fără motiv. Erau fermecători în ingenuitatea lor. Voiau ca nimeni să nu se certe cu nimeni, cel slab să nu fie nedreptățit, cel merituos să nu fie înșelat. Se mirau ca de ceva nemaiîntâlnit în fața lăcomiei și a minciunii; erau niște naivi, în fapt.
Micii spectatori au decis că generozitatea lui Miaunel și Bălănel, lirismul, cultul prieteniei, trebuie să triumfe. Așa s-a ajuns ca până prin 1982, din filmele cu Miaunel și Bălănel să fie realizate peste 60 de titluri. Aproape că nu există creator din studioul Animafilm - din acea vreme - care să nu se fi implicat, într-un fel sau altul (animație, intermediare, decoruri), la triumful acestui maraton filmic.
Devenite vedete, cele două personaje s-au "strecurat" și în alte seriale, devenind căutători de comori în "Răzbunarea buldogului", film în care era nevoie de cineva în stare să mai potolească rivalitatea, nu întotdeauna cavalerească, dintre buldogul Manole și motanul Pusy. În zelul lor de a împăca pe toată lumea, Bălănel și Miaunel își descoperă noi resurse, în cele din urmă dând chiar nobile pilde de curaj.

Spintria ("pl. Spintriae") 

Sabin Drăgoi în 1955, anul în care a fost numit membru corespondent al Academiei Române.)
Sursa: http://acad-tim.tm.edu.ro/acadbanat/SDragoi.php
Situația drepturilor de autor nu este precizată de sursă.
Am prelucrat imaginea pentru a-i îmbunătăți contrastul.

Dorina Lazăr (n. 7 noiembrie 1940, Hunedoara) este o actriță de film/teatru, televiziune, radio și voce-over română.
A absolvit Institutul de Artă Teatrală și Cinematografică, Facultatea de Teatru, secția Actorie la clasa profesorului Ion Finteșteanu, care i-a avut asistenți pe Sanda Manu și Dem Rădulescu. A debutat în 1961 la Teatrul Regional București, iar din 1969 este actriță la Teatrul Odeon. Pe marele ecran a debutat în 1974 în filmul "Păcală" al regizorului Geo Saizescu. Printre cele mai importante filme în care a mai jucat se numără "Angela merge mai departe" (1981), "Liceenii" (1986), "Balanța" (1991) și "Amen" (2001).
În anul 1979 a primit premiul "Leul de bronz" la Festivalul Internațional de Teatru de la Arezzo pentru spectacolul „Năpasta”. În anul 1982 a primit premiul "Cea mai bună actriță de film" din partea Asociației Cineaștilor din România (ACIN) pentru rolul "Angela" din "Angela merge mai departe" (1981). În anul 2000 a fost decorată cu Ordinul Național Serviciul Credincios în grad de cavaler. Din 2003 este directoarea Teatrului Odeon. În anul 2012 a primit titlul de "Cavaler al Ordinului Artelor și Literelor" din partea Ministerului Culturii și Comunicării din Franța.
Interviuri

Uzucapiunea, "prescripția achizitivă", este un mod de dobândire a proprietății sau a altor drepturi reale cu privire la un lucru, prin posedarea neîntreruptă a acestui lucru în tot timpul fixat de lege. Constituie împreună cu ocupațiunea, o probă absolută de dobândire a dreptului de proprietate.
Uzucapiunea tabulară este reglementată de art. 27 din Legea nr. 115/1938, care dispune că, în ipoteza în care s-a înscris în cartea funciară un titlu nevalabil, drepturile reale nu vor putea fi dobândite prin uzucapiune, dacă dobânditorul a posedat cu bună credință bunul imobil asupra căruia poartă dreptul, pe o perioadă de 10 ani.
Condițiile cerute pentru uzucapiunea tabulară:
După împlinirea termenului de 10 ani, aparența tabulară va fi înlăturată prin punerea de acord cu starea de fapt.
Cu privire la uzucapiunea tabulară, unii autori sunt rezervați, apreciind că notarul are obligația de a verifica valabilitatea titlului.
Principalul efect al uzucapiunii este obținerea de către posesor al dreptului de proprietate sau al altui drept real asupra bunului posedat. Efectul este retroactiv, uzucapantul fiind considerat proprietar din ziua în care și-a început posesia.


Stejărel N. Olaru (n. 1973) este un istoric și politolog român. A absolvit Facultatea de Teologie Ortodoxă a Universității București, apoi studii postuniversitare în domeniul științelor politice (Școala Națională de Studii Politice și Administrative, București) după care a devenit doctor în științe militare și informații (Universitatea Națională de Apărare "Carol I", București). Este căsătorit și locuiește cu familia în București. Este cunoscut ca istoric, expert în istoria serviciilor de informații și politolog. Între 2005-2008 a fost consilier de stat pe probleme de securitate națională la Cancelaria Primului-ministru și reprezentant al guvernului în Comunitatea Națională de Informații.
Director al Institutului de Investigare a Crimelor Comunismului între 2006-2010, institut pe care l-a înființat împreună cu istoricul Marius Oprea. Împreună au întocmit și trimis în judecată, pentru prima dată în anul 2007, dosarele a 210 torționari printre care și Alexandru Vișinescu, dar și ceilalți anchetați abia în prezent. În ciuda probelor, procurorii au dat la început ca soluție la aceste dosare "neînceperea urmăririi penale".
Din 2006 până în 2009, Institutul de Investigare a Crimelor Comunismului și Memoria Exilului Românesc, sub conducerea lui Marius Oprea și a lui Stejărel Olaru, a anchetat și a trimis Parchetelor cazurile privind 300 de persoane care ar fi comis crime și abuzuri pe vremea comuniștilor. Toate sesizările au fost însă respinse de Secția Militară. Potrivit directorului IICCMER, „aceste sesizări au fost respinse pentru diferite motive, fie pentru că nu s-au identificat elementele consititutive ale infracțiunii, fie că a intervenit prescripția”.
Cazul Paraschiv. Directorul institutului a relatat cazul dizidentului Vasile Paraschiv, care a fost răpit, torturat și lăsat să moară într-o pădure 1979. În acest caz, institutul a sesizat Parchetul pentru tortură. Parchetul a schimbat însă încadrarea în abuz în serviciu și a constatat că infracțiunea s-a prescris, astfel că dosarul a fost clasat.
Cazul torționarului Gheorghe Enoiu. În 2007, Parchetul a fost sesizat privind infracțiunile comise de Gheorghe Enoiu care, în anii ’50, ocupa funcția de șef al Direcției Penale a Securității și care a condus cele mai importante anchete din acea periodă. Parchetul a analizat sesizarea la șapte luni după ce Enoiu a decedat și a răspuns că infracțiunile s-au prescris. Răspunsul Parchetului a fost transmis în 2010, la trei ani de la sesizare.
Și lista este lungă...
Pentru el, comunismul este o boală.”În comunism te simțeai muribund, cu un picior în groapă, gata să-ți dai duhul.”(Stejărel Olaru) Acestea fiind datele, nu putea sta cu mâinile în sân. Cărțile, articolele sale descriu răul faptă cu faptă, fără menajamente, fără exagerări. Și nimic nu este gratuit sau neargumentat.
Face în continuare o muncă de cercetare asiduă deși a luat la cunoștință rezultatele unui sondaj recent care arată că doar 8% dintre români mai sunt interesați de subiectul “comunismul în România”. S-a tot gândit: O fi puțin? O fi mult? Până la urmă și-a spus: “dacă e nevoie de 5% ca să intri în Parlament, 8% rămâne un procent încurajator.”(Stejărel Olaru)
De la începutul anului 2006 este director executiv la Institutul de Investigare a Crimelor Comunismului. Două dintre scopurile instituției: cuantificarea dramelor regimului comunist și publicarea tuturor normelor și actelor legislative represive ale regimului.
Despre cărțile lui, Adrian Cioroianu spunea că sunt semnul cert al faptului că un proces al comunismului este într-adevăr posibil. Și asta: „fără retorică, fără patimă inutilă și fără a transforma istoria într-un tribunal”.
Pe 22 decembrie 2015, Agenția Națională de Integritate (ANI) a constatat faptul că Stejărel Olaru s-a aflat în stare de incompatibilitate în perioada 4 februarie 2011 – 28 ianuarie 2013, ca urmare a exercitării simultane a funcțiilor de membru în cadrul Consiliului de Administrație al Societății Române de Radiodifuziune și administrator al S.C. STANDARD PROIECT MEDIA S.R.L.

Biotehnologia este o știință nouă bazată pe biologie al cărei scop este utilizarea în tehnică a microorganismelor sau a produselor derivate de la acestea, a culturilor de celule vegetale și animale pentru producerea de substanțe utile în agricultură și în industria alimentară, farmaceutică etc. în folosul activității umane. 
Denumirea de biotehnologie provine de la cuvintele grecești bios - viață, tehnikos - tehnici și logos – studiu.
Termenul de biotehnologie a fost utilizat pentru prima dată în 1910 de către Thomas H. Morgan, având semnificația proceselor care realizau produse din materiale brute cu ajutorul organismelor vii. 
Convenția ONU pentru diversitatea biologică definește biotehnologia drept: 
"Orice aplicație tehnologică care utilizează sisteme biologice, organisme vii, sau derivate ale acestora, pentru a crea sau modifica produse sau procese în scopuri bine determinate"
Federația Europeană de Biologie stabilește biotehnologia ca fiind utilizarea integrată a biochimiei, microbiologiei și ingineriei în scopul obținerii unei aplicații tehnologice industriale, cu ajutorul microorganismelor, culturilor de celule și a părților componente a acestora. 
Conform Oficiului pentru evaluarea tehnologiilor (OTA) din SUA , biotehnologia este o știință care reprezintă aplicarea sistemelor și organismelor biologice în obținerea unor produse și servicii. 
Institutul de Știință și Tehnologii Alimentare definește biotehnologia ca o știință care folosește tehnicile biologice în creșterea plantelor, a animalelor sau culturilor microbiene în scopul ameliorării cantitative, calitative sau senzoriale a alimentelor derivate, a ușurării procesării lor sau a creșterii eficienței economice. 
Conform Societății Americane de Biotehnologie, biotehnologia se ocupă cu studiul oricărei tehnici care folosește organisme vii, sau părți ale acestora, pentru a obține sau modifica produse, îmbunătățirea caracteristicilor unor plante și animale, sau a dezvolta microorganisme cu întrebuințări specifice.
După unii autori, biotehnologia include numai metodele moderne ale ingineriei genetice, metodă care se studiază intensiv de la începutul anilor ’70.
Încă din antichitate omenirea a utilizat diferite metode la baza cărora se află procesele de fermentație, procese ce decurgeau cu participarea unor organisme vii (în special microorganisme) pentru obținerea de produse alimentare. 
Dovezi scrise (papirusuri, tăblițe, Biblia) arată ca sumerienii și babilonienii produceau bere din drojdii cu 6000 de ani î. Hr., egiptenii preparau pâine folosind maia cu 4000 de ani î. Hr., iar în Orientul Apropiat se producea vin.
Cu 500 ani î.Hr. în China se producea lapte de soia mucegăit folosit ca antibiotic pentru a trata arsurile, iar în anii 100 d.Hr., tot în China, un praf aplicat ca insecticid pe crizanteme. 
Bazele biotehnologiei moderne au fost puse de Gregor Mendel în 1865, care a descoperit modul în care la plante, caracterele ereditare trec de la părinți.
Dezvoltarea biotehnologiei este legată de revoluția biologiei moleculare, care a urmat anilor ’50 și a permis înțelegerea profundă a legăturilor dintre structura moleculară, cea morfologică și capacitatea de funcționare, creștere și multiplicare a diferitelor sisteme biologice.
Biotehnologia este aplicată in diverse domenii : agricultură, industria alimentară, farmaceutică, producție industrială, mediu (depoluare), medicină, medical-veterinar etc. Sfera domeniilor de aplicabilitate a biotehnologiilor este foarte mare, dată fiind varietatea proceselor biotehnologice.
Biotehnologiile agricole cuprind biotehnologii vegetale și biotehnologii în zootehnie.
Biotehnologiile alimentare sunt procedee industriale de prelucrare a legumelor și fructelor, a laptelui și produselor lactate, a cărnii.

Spionajul industrial este o expresie folosită pentru a descrie spionajul realizat pentru scopuri comerciale, în loc de scopuri de securitate națională.
La cel mai inofensiv nivel, termenul se referă la metode legale de examinare a publicațiilor, site-urilor web, autorizațiilor, etc pentru a determina activitatea unei corporații, până la metode ilegale, cum ar fi: șantajul, supraveghere tejnologică, mituire sau violență. La fel ca și spionajul unei organizații comerciale, guvernele pot fi de asemenea țintele spionajului comercial - de exemplu pentru a determina condițiile unei oferte pentru un contract guvernamental, astfel un alt ofertant sa nu intervină.
Informația poate face diferența dintre succes și eșec; dacă un secret comercial este furat concurența poate avea un avantaj în plus, față de alți competitori. 
Deși o mare parte din obținerea informațiilor se realizează prin mijloace publice, corporațiile cred că cel mai bun mod de a afla o informație este prin a o lua. Spionajul industrial reprezintă o amenințare la adresa oricărei afaceri care depinde de informație. Informația de care competitorii sunt interesați ar putea fi: liste cu clienți, înțelegerile aprovizionării, documente cu cercetare sau experimente sau planurile unui nou prototip.

Robinson Crusoe / Il Racconto della giungla (1973) este un film realizat de studiourile românești Animafilm, în asociere cu studiourile „Corona Cinematografica” din Italia. Regia este semnata de Gibba (Francesco Maurizio Guido) din partea italiană și Victor Antonescu din partea română. Chiar dacă era primul lungmetraj de animație produs în România, filmul a rulat în țară doar după 1990, în întregime sau în episoade. Cenzura s-a opus difuzării acestuia pentru că era interzis să râzi la imagini cu triburi primitive sau cu personaje de culoare, "pretenii" de atunci ai lui Ceaușescu. 
Personajele principale sunt Robinson Crusoe (cu vocea lui Ion Caramitru în versiunea românească), animalele sale - papagalul bețiv (Paul), pisicuțele (Lip și Lap) și câinele flocos și mereu somnoros (Daniel) - și băștinașii de pe insulă conduși de Bongo-Bongo, care urzesc plan după plan pentru a-i putea prinde și mânca pe naufragiați.
Una dintre cele mai memorabile scene se petrece în momentul unei urmăriri cu bărcile pe râu. Băștinașii vâslesc vârtos, apropiindu-se tot mai mult de eroii noștri, și silabisind mereu "unga-dunga-papadunga!". Papagalul, speriat, îl încurajează pe Robinson: "Hai mai repede, că ne papă dunga!", după care: "Dacă scăpăm de ăștia, jur să mă las de băut!". Bineînțeles că au scăpat, dar papagalul a revenit la vechiul său viciu...

Contraspionajul reprezintă spionajul direct împotriva sistemului de spionaj al dușmanului, cum ar fi recrutarea agenților în organe de informații străine.
Multe guverne și armate au organizații care îndeplinesc special acest rol. Metodele includ supravegherea suspecților și a comunicațiilor acestora, agenți sub acoperire, monitorizarea comportamentului personalului diplomatic (de obicei chiar spioni sau îndrumători ai spionilor), etc.
Când spionii sunt descoperiți, agențiile au de obicei drept de arestare, dar este mult mai productiv să-i păstreze pentru a afla ce vor, care este scopul și cu cine vorbesc. Mai departe dezinformarea poate fi folosită pentru a-i păcăli pe spioni și pe sponsorii acestora sau să-i facă să înceteze din activitate dacă informațiile nu sunt de încredere sau dacă secretul lor a fost compromis. Activitățile de informații și contrainformații nu apar numai între guverne, dar și între industrii și grupuri teroriste.

Omulețul lui Gopo, sau, mai simplu, Omulețul, creația lui Ion Popescu-Gopo, este un humanoid nud cu linii simple, care aduce în discuție problemele lumii contemporane. Primul succes al acestui personaj a fost reprezentat de premiul Palme d'or la Cannes, primit în 1957 pentru "Scurtă istorie".
Filmul "Scurtă istorie" (1957) începe cu prezentarea Universului, în care la început soarele avea niște bucle prinse în bigudiuri, care erau planetele. La un moment dat, soarele a strănutat. În acel moment, toate planetele care erau prinse de soare ca niște bigudiuri au fost aruncate în cosmos. Pământul era planeta albastră și umedă, cu multe meridiane, care-i servea drept nas.
Pe Pământ, au apărut animalele. Ca urmare a trepidațiilor produse de către un dinozaur, o maimuță aflată într-un copac a căzut dintr-un copac, rupându-și coada. Când s-a ridicat de la pământ, s-a văzut că avea forma unui omuleț. Pe măsură ce mergea a dat de o scară, iar odată cu urcarea treptelor se transforma în egiptean, grec, roman, cavaler medieval, om cu joben, ajungând până la înfățișarea pe care o are astăzi omul.
Acest umanoid cu cap lunguieț, cu o expresie serioasă și naivă, cu mâini și picioare subțiri și cu burtica rotunjită, care a cucerit atât spectatorii, cât și lumea creatorilor de animație, a anticipat cucerirea spațiului extraterestru și primii pași ai omului pe Lună, lansându-se în Cosmos cu o rachetă cu cinci ani înainte de Iuri Gagarin și devenind primul “om” care a călătorit în spațiu. S-a mișcat în lumea subacvatică, de asemenea a evocat gândul îndrăzneț că ar putea exista viață pe alte planete. Toate acestea le-a făcut ținând, când aproape de piept, când după ureche, o floare.
Inițial prima peliculă trebuia să poarte numele de “Bob de soare”. Personajul principal era un om-amfibie, care mergea și pe uscat, și pe apă, și în aer.
Cu privire la decernarea premiului Palme d'Or, la Cannes, în anul 1957, pentru "Scurtă istorie", compozitorul muzicii din film, Dumitru Capoianu a mărturisit că inițial a fost selectată de către juriul românesc filmul “Delta Dunării” de Ion Bostan. Dar odată ajunși în Franța, un membru al echipei și-a dat seama că e posibil ca filmul ales să nu intre în concurs, pentru că era prea lung. În aceeași seară, s-a întors în România și a luat un exemplar din “Scurtă istorie” (film vizionat de către comisie în prealabil) din studioul cinematografic și a plecat iar la Cannes. 

Imperiul austriac (în ) a fost o formațiune statală ce a existat în centrul Europei între 1804 și 1867, iar ca parte cisleithanică a Austro-Ungariei a existat până în 1918. Cu toate acestea, uneori, numele de "Imperiu austriac" e folosit și referitor la Monarhia Habsburgică, pentru a desemna totalitatea țărilor a căror coroană era deținută de Casa de Habsburg, respectiv de Casa de Habsburg-Lorena, între care se găseau atât țări din cadrul Sfântului Imperiu Roman (Arhiducatul Austriei, Comitatul Tirol, Ducatul Carintia, Ducatul Stiria, Ducatul Salzburg, Craina, Regatul Boemiei, Margraviatul Moraviei, Silezia austriacă, Comitatul Gorizia și orașul Triest), cât și din afara lui (Regatul Ungariei, Regatul Croației, Regatul Slavoniei, Principatul Transilvaniei (1699), Regatul Galiției și Lodomeriei (1772), Bucovina (1774), Margraviatul Istriei (1797) și Regatul Dalmației). Imperiul Austriac a fost oficial proclamat în anul 1804 pe baza țărilor coroanei familiei de Habsburg-Lorena, care deținuse prin alegere din secolul XV până la în 1806 Coroana Sfântului Imperiu Roman și prin moștenire, de la sfârșitul secolului al XVI-lea, coroana privată a lui Rudolf al II-lea care, în 1804, a devenit Coroana imperială a Austriei.
Imperiul Austriac a fost creat în contextul crizei seculare în care intrase Sfântul Imperiu Roman, care a fost lichidat în anul 1806 sub loviturile Franței bonapartiste, și a cunoscut ca atare două perioade:
În anul 1910, Imperiul Austriac (redus la Cisleithania, fără Ungaria, creată la 1867), avea 300.000 km² și 28,5 milioane de locuitori (germani - 31,8%; restul: cehi - 22,6%, polonezi, ucraineni, evrei - 4,7%, sloveni, croați, italieni - 2,4%, români - 1%, țigani ș.a.). Capitala Imperiului era orașul Viena (avea 2,03 mil. locuitori în 1910). Imperiul s-a destrămat la 3 noiembrie 1918, imediat după capitularea Austro-Ungariei în Primul Război Mondial și retragerea Habsburgilor de la tronul Austro-Ungariei, deoarece naționalitățile din "dubla-monarhie" aspirau de multă vreme să fie, după caz, independente (maghiarii; cehii și slovacii împreună) sau unite cu semenii lor de peste hotarele imperiului (italienii, polonezii, ucrainenii, românii, apoi slovenii, croații și sârbii împreună). Dispariția imperiului a fost oficializată prin tratatele de la Saint-Germain și de la Trianon, cu atât mai ușor cu cât corespundea cu al 10-lea din "Cele paisprezece puncte" ale președintelui american Woodrow Wilson, bazat pe "Dreptul popoarelor de a dispune de ele însele".


Mansour Guèye (n. 30 decembrie 1985 în Dakar) este un jucător senegalez de fotbal, care joacă în prezent la FC Ordabasy. Este un atacant rapid, care se remarcă prin abilitatea sa aeriană. După o scurtă perioadă în care a evoluat pentru echipa a doua a clubului elvețian Servette FC, tânărul senegalez a ajuns la Timișoara înainte de începerea sezonului 2004-2005.
Înainte de a ajunge în fotbalul românesc, Mansour Guèye a fost legitimat la juniorii clubului elvețian Servette Geneva, de unde a fost adus la FCU Politehnica Timișoara de impresarul Florin Iacob. Gueye nu este singurul fotbalist din familie. Senegalezul mai are un frate care evoluează la echipa de juniori a clubului italian ACF Fiorentina.

Idiotul este un roman al lui Feodor Dostoievski, scris în 1867–1868. A fost publicat prima dată în revista "Russky Vestnik", din Sankt Petersburg, 1868–1869. Titlul original este . 
Romanul "Idiotul" este unul din cele mai remarcabile opere ale lui Dostoievski, dobândind un renume mondial.
Înainte de a se decide pentru acest nume, Dostoievski se gândea să-și numească romanul "Prințul Mîșkin".
Este dovada pură a talentului lui Dostoievski, urmărind evoluția în societate a unui personaj mai puțin obișnuit, prințul Lev Nikolaevici Mîșkin, considerat astfel de celelalte personaje din cauza sincerității și bunătății lui și numit idiot din cauza bolii de care suferea, epilepsia fiind numită popular idioțenie. Autorul a creat un personaj extrem de complex, caracterizat prin relațiile sale cu societatea și cu celelalte personaje, dar și prin faptele sale, deseori de neînțeles. Câteodată, este prezentat drept un om extraordinar, chiar prin calitațile sale, considerate defecte de către ceilalți, iar alteori însuși autorul își ia în derâdere personajul, transformându-l într-un paria al societății, păstrând însă o atitudine ironică.
Astfel, se poate observa profunzimea analizei psihologice a personajului, constând într-o mare masură în descrierea uimitoare a trăirilor acestuia în momentele de criză epileptică. Romanul este la fel de complex ca și protagonistul și se încheie cu prezentarea sfârșitului tragic al prințului care, în urma unei decepții sentimentale cât și a uciderii celei care ar fi trebuit să devină soția sa de către un prieten apropiat, ajunge înapoi în sanatoriul din Elveția în stare critică, sănătatea lui nemaiputând fi restabilită.

Culturismul (în engleză "body building" „construirea corpului”) este sportul dedicat dezvoltării musculaturii printr-o combinație de antrenamente cu greutăți, mărirea numărului de calorii consumate și odihnă. 
Culturiștii de performanță își etalează fizicul în fața unei comisii de arbitri, care acordă voturi bazate pe mai multe criterii (masă musculară, înălțime, definire, separare, simetrie, proporționalitate etc).
Cel mai celebru culturist al tuturor timpurilor este Arnold Schwarzenegger, care, înainte de a deveni cel mai bine plătit actor din lume și guvernatorul statului California, a fost multiplu campion mondial la amatori și profesioniști, precum și deținătorul a șapte titluri Mr. Olympia, în cea mai importantă competiție a culturismului profesionist.
Începuturile culturismului au avut loc între anii 1880 și 1930.
Culturismul nu a existat până spre sfârșitul secolului al XIX-lea, când a început să fie popularizat de Eugen Sandow, cuoscut ca "părintele culturismului". Sandow este creditat ca pionier al acestui sport datorită faptului că și-a etalat fizicul în diverse "demonstrații de forță". El a devenit atât de popular prin aceste demonstrații, încât a reușit să-și înceapă mai multe afaceri și a fost între primii întreprinzători care au vândut produse cu numele propriu (gantere, extensoare etc).
Sandow a organizat 14 septembrie 1901, la Royal Albert Hall din Londra, primul concurs de culturism din lume. Concursul s-a bucurat de un succes atât de mare, încât toate locurile au fost vândute și sute de entuziaști au rămas fără bilete, nereușind să intre în sală. Concursul a fost arbitrat de Arthur Conan Doyle, Charles Lawes și Sandow însuși, câștigător fiind declarat William R Murray din Nottingham, Anglia. Trofeul prezentat acestuia a fost o statuie de bronz reprezentând-ul pe Sandow, sculptată de Frederick Pomeroy. Același trofeu este prezentat astăzi câștigătorilor titlului Mr. Olympia, titlul suprem în culturism.
La 16 ianuarie 1904 a avut loc primul mare concurs de culturism din America, în sala Madison Square Garden din New York. Câștigător a fost Al Treloar, declarat "cel mai perfect dezvoltat om din lume". El a fost premiat cu 1000 dolari, atunci o sumă impresionantă. La două săptămâni dupa concurs, Thomas Edison a filmat programul de pozare al lui Al Treloar. Edison îl filmase și pe Eugen Sandow cu câțiva ani mai devreme.
La începutul secolului XX, Charles Atlas și Bernard Macfadden au fost foarte populari și au continuat să promoveze culturismul în lume. Alți culturiști faimoși din acele timpuri au fost: Louis Cyr, Siegmund Breitbart, Georg Hackenschmidt, Sig Klein, Alois P. Swoboda, Gustav Fristensky și Alan C. Mead, care a devenit un culturist de renume în ciuda faptului că a pierdut un picior în primul război mondial.
Perioada dintre anii 1940 și 1970 este adesea numită "Anii de aur" în culturism datorită schimbărilor în idealul fizic în comparație de anii de pionierat - masa musculară mai proeminentă, ca de altfel și simetria și definirea musculară. Schimbarea a fost influențată și de tulburările de dinaintea celui de-al doilea război mondial, care au inspirat un număr mai mare de tineri să devină mai masivi, mai puternici și mai agresivi ca atitudine. Aceasta a dus la tehnici de antrenament mai bune, noțiuni îmbunătățite de regim alimentar și echipament mai efectiv. Au apărut mai multe publicații și concursuri, iar popularitatea culturismului a luat amploare.
Anii de aur ai culturismului au fost exemplificați de plaja Muscle Beach ("Plaja mușchilor") din orașul Santa Monica, California. Între numele celebre din această perioada sunt: Steve Reeves (devenit ulterior actor, având rolul Hercules în mail multe filme), Reg Park (idolul lui Arnold Schwarzenegger), John Grimek, Larry Scott și Bill Pearl.
Datorită creșterii popularității culturismului, Uniunea Atletică a Amatorilor (Amateur Athletic Union, AAU) a adăugat un concurs de culturism la competiția sa de haltere în 1939 - iar din anul următor concursul s-a chemat "AAU Mr. America". Pe la jumătatea anilor 1940, majoritatea culturiștilor erau nemulțumiți de activitatea AAU deoarece nu permiteau decât amatori în competiții și interesul organizației era axat mai ales pe haltere, care sunt sport olimpic. Din această cauză frații Ben și Joe Weider au înființat Federația Internațională a Culturiștilor (IFBB) în 1946, sub egida căreia au organizat concursul IFBB Mr. America pentru culturiștii profesioniști.
În 1950 o altă organizație, Asociația Națională a Culturiștilor Amatori (NABBA) a început să organizeze concursul NABBA “Mr. Univers” în Marea Britanie. Alt concurs important, Mr. Olympia, sub egida IFBB, a avut loc pentru prima oară în 1965 și este în prezent cel mai prestigios titlu în culturism.
Inițial concursurile erau doar pentru bărbați, dar NABBA a adăugat în 1965 ediția feminină “Miss Univers”, iar IFBB-ul a început “Ms. Olympia” în 1980.
În anii '70, culturismul s-a bucurat de o popularitate explozivă datorită lui Arnold Schwarzenegger și filmului "Pumping Iron" ("Pompând fierul"). Federația Internațională a Culturiștilor (IFBB) a ajuns să domine sportul, iar rolul organizațiilor AAU și NABBA s-a diminuat.
Tot în această perioadă a crescut abuzul de steroizi anabolizanți atât în culturism, cât și în multe alte sporturi. Din acest motiv, precum și din dorința de a obține recunoaștere olimpică, IFBB-ul a introdus teste antidoping stricte pentru steroizi și alte substanțe interzise.
IFBB a depus eforturi mari pentru a face culturismul sport olimpic. În anul 2000 Comitetul Internațional Olimpic a admis ca membru IFBB-ul, dar progresul s-a oprit aici. Recunoașterea culturismului ca sport olimpic rămâne controversată deoarece argumentul principal al oponenților este ideea că niciun efort atletic nu este depus în timpul competițiilor. De asemenea, există percepția (si aici nu incape indoiala mai ales cand este vorba de culturismul profesionist) că nu se poate ajunge la performanță fără ajutorul steroizilor, care sunt interziși la Olimpiade. Proponenții susțin că programul de pozare necesită un efort considerabil, pe lângă pregătirea intensă pentru concurs, deci culturismul trebuie considerat sport olimpic.
În anul 2003, Joe Weider a vândut “Weider Publications” - care include prestigioasele reviste FLEX și Muscle & Fitness - grupului AMI (American Media Inc). Ben Weider a fost președintele IFBB din 1946 până în octombrie 2006, când și-a anunțat retragerea. Noul președinte este fostul secretar al IFBB, Rafael Santonja.
Astăzi crește interesul față de "culturismul natural". La concursurile de culturism natural, participanții sunt testați regulat pentru substanțe interzise (steroizi, diuretice etc) și sunt suspendați sau chiar excluși din competiții pentru rezultate pozitive.

Haplea este un film de animație realizat în 1927 de caricaturistul Marin Iorda, după scenariul lui Nicolae Batzaria. Personajele sale au apărut cu mult înainte, în caricaturile din presa vremii. Pentru a crea acest film de 300 metri, autorului i-a fost necesar un an de muncă.
Ca personaj în caricaturi, Haplea și prietenii săi (Coana Frosa, Hăplina și Hăplișor) au apărut în mai multe reviste, cum ar fi "Dimineața copiilor", din 1924 până în 1970 cand a castigat eurovision Song contest irlanda și în unele albume.
În 1927, Marin Iorda a realizat pe baza acestor personaje primul desen animat românesc păstrat în Arhiva Națională de Filme, intitulat "Haplea", pe scenariile lui Nicolae Batzaria. Filmul a fost realizat cu ajutorul unui aparat de filmat Charles Urban & Co., cumpărat de la Aurel Petrescu. 
Câteva pagini de manuscris, un fel de "jurnal de creație" al autorului, vorbesc de la sine despre migala muncii la acest film: 
Dificultățile tehnice și materiale au fost și ele evocate:
La sfârșitul filmului, autorul a avut ideea să apară însuși în fața camerei, arătând spectatorilor, pe viu, cum își creează eroul; stând de vorbă cu el înainte de a-l introduce în acțiunea filmului.
Spre deosebire de Păcală (un alt personaj de desen animat din acei ani), personaj preluat din folclorul românesc, personajul Haplea a intrat în folclor datorită popularității benzilor desenate și figurii sale de naiv contemporan. Un alt desenator, Pascal Rădulescu, a publicat între anii 1938 și 1940 "Peripețiile lui Haplea“ sub pseudonimul Moș Nae.
Dificultățile ivite în timpul și după realizarea filmului "Haplea" l-au făcut pe Iorda să renunțe la o continuare. A mai realizat, în anul 1936, doar niște diagrame animate pentru filmul profesorului Dimitrie Gusti, prezentat la pavilionul românesc al Expoziției internaționale de la Paris din anul următor.
După ce a mers peste 100 kilometri pe jos cu traista-n băț, Haplea ajunge în satul Hăplești. Aici o cunoaște la o fântână pe Coana Frosa, văduva lui Niță Chioru, mort de înghesuială la pomană, se îndrăgostesc și se căsătoresc. Nașii sunt Sița Boloboc, moașă cu diplomă în Tirchilești și Nae Afumatul, angrosist de coloniale în Bariera Moșilor, iar preotul este Popa Clondir. 
Haplea și Coana Frosa au apoi doi copii: Hăplina și Hăplișor. 
Personajele principale care apar în film sunt următoarele:
Presa vremii a apreciat originalitatea acestui film:
O altă apreciere citată apare în Revista Cinema din anul 1987:


Domul Sfântul Ștefan din Viena (în ) este catedrala Arhiepiscopiei Romano-Catolice de Viena, un simbol al orașului și loc al multor evenimente importante din istoria Austriei. Îl are ca patron pe Sfântul Ștefan, primul martir creștin. Alegerea acestui patron are de-a face cu faptul că până la înființarea Episcopiei Vienei (în anul 1469), orașul a aparținut canonic de Episcopia de Passau, a cărei catedrală are de asemenea hramul Sf. Ștefan, întâiul martir.
Catedrala în forma sa romanică și gotică, așa cum este văzută astăzi în Stephansplatz, a fost în mare măsură inițiată de Ducele Rudolf al IV-lea și se află pe ruinele a două biserici anterioare, prima fiind o biserică parohială sfințită în 1147. Cel mai important edificiu religios din capitala Austriei, Catedrala Sf. Ștefan a fost martorul mai multor evenimente importante din istoria acestei țări și a devenit, cu acoperișul său din țigle multi-colorate, unul dintre simbolurile cele mai cunoscute ale orașului.
Pe la mijlocul secolului al XII-lea, Viena a devenit un important centru al civilizației germane din estul Europei, iar cele patru biserici existente, inclusiv singura biserică parohială, nu mai corespundeau necesităților religioase ale orașului. În 1137, episcopul Reginmar de Passau și Leopold al III-lea al Austriei au semnat Tratatul de la Mautern, care se referea pentru prima dată la Viena ca la o „Civitas” și transfera Biserica Sf. Petru în Dieceza de Passau. În conformitate cu Tratatul, Margraful Leopold al IV-lea a primit din partea episcopului suprafețe întinse de terenuri dincolo de zidurile orașului, cu excepția notabilă a teritoriului alocat pentru noua biserică parohială, care va deveni în cele din urmă Catedrala Sf. Ștefan. Deși se credea că a fost construită într-un câmp deschis din afara zidurilor orașului, noua biserică parohială a fost, în realitate, probabil construită pe un cimitir vechi ce data din vremea Romei antice; săpăturile efectuate în anul 2000 pentru un sistem de încălzire au scos la suprafață morminte la adâncimea de 2,5 metri sub nivelul solului, care au fost datate cu carbon a proveni din secolul al IV-lea. Aceasta descoperire sugerează că o clădire religioasă mai veche a precedat Biserica Sf. Rupert, care este considerată astăzi a fi cea mai veche biserică din Viena.
Fondată în 1137 prin Tratatul de la Mautern, biserica construită parțial în stil romanic a fost dedicată solemn în 1147 Sfântului Ștefan, în prezența lui Conrad al III-lea al Germaniei, a episcopului Otto de Freising și al altor nobili germani care urmau să plece în Cruciada a doua. Deși prima structură a fost finalizată în 1160, reconstrucția și extinderea majoră a sa a durat până în 1511, proiectele de reparații și de restaurare continuând până în prezent. De la 1230 la 1245, structura romanică inițială a fost extinsă spre vest; actualul perete vestic și turnurile în stil romanic datează din această perioadă. În 1258 un incendiu a distrus o mare parte din clădirea originală și o structură nouă, mai mare, tot în stil romanic și reutilizând cele două turnuri, a fost construită pe ruinele vechii biserici și sfințită la 23 aprilie 1263. Aniversarea acestei a doua consacrări este comemorată în fiecare an de un sunet al clopotului Pummerin timp de trei minute, seara.
În 1304 regele Albert I a dispus construirea unui altar cu trei nave în partea de est a bisericii, suficient de larg. Sub fiul său, ducele Albert al II-lea, lucrările au continuat, iar altarul albertin a fost consacrat în 1340 la aniversarea a 77 de ani de la consacrarea precedentă. Nava din mijloc este în mare parte dedicată Sf. Ștefan și tuturor sfinților, în timp ce Sf. Maria și cei 12 apostoli oferă motivele pentru navele din nord și respectiv sud. Altarul a fost extins din nou sub domnia fiului lui Albert al II-lea, Ducele Rudolf al IV-lea „Fondatorul”, pentru a crește influența religioasă de la Viena.
În 1365 la doar șase ani după începerea extinderii gotice a altarului albertin, Rudolf al IV-lea a ignorat statutul Domului Sf. Ștefan ca biserică parohială simplă și a stabilit un capitlu de canonici ca la o catedrală mare. Această mișcare a fost doar primul pas în dorința Vienei de a fi sediu de dieceză; în 1469, împăratul Frederic al III-lea l-a convins pe Papa Paul al II-lea să-i acorde Vienei un episcop propriu, care urma să fie numit de împărat. În ciuda rezistenței de lungă durată a episcopilor din Passau, care nu au dorit să-și piardă controlul asupra zonei, Dieceza de Viena a fost înființată canonic la 18 ianuarie 1469, cu Domul Sf. Ștefan ca biserică catedrală. În 1722, în timpul domniei lui Carol al VI-lea, scaunul episcopal a fost ridicat la rangul de arhiepiscopie de către Papa Inocențiu al XIII-lea.
În timpul celui de-al doilea război mondial Catedrala Sf. Ștefan a fost salvată de la distrugerea sa intenționată din mâinile forțelor germane în retragere, căpitanul Gerhard Klinkicht ignorând ordinele date de comandantul orașului, Josef Dietrich, de a "trage o sută de proiectile și a lăsa doar moloz și cenușă". La 12 aprilie 1945, cu toate acestea, incendiile magazinelor din apropiere - provocate de jefuitorii civili atunci când trupele ruse au intrat în oraș - au fost propagate de vânt la catedrală, avariind grav acoperișul și determinându-l să se prăbușească. Din fericire, cărămizile de protecție construite în jurul amvonului, mormântul lui Frederic al III-lea și alte comori au minimalizat deteriorarea celor mai valoroase opere de artă. Reconstruirea a început imediat, cu o redeschidere parțială la 12 decembrie 1948 și o redeschidere deplină la 23 aprilie 1952. În anii postbelici monumentul a fost reconstruit cu mari eforturi financiare, ca un simbol al reclădirii Austriei.
Interiorul catedralei adăpostește o serie de obiective culturale și monumente istorice: tronul în stil gotic târziu al lui Anton Pilgram, altarul realizat în stil baroc timpuriu de către Tobias Pock, monumentul funerar al împăratului Frederic al III-lea, care se află în partea de sud, catacombele etc.
Imaginea acestei catedrale este reprodusă pe emisiunea austriacă a monedelor de 10 eurocenți.

Slayer este o formație americană de thrash metal, formată în Huntington Park, California, în 1981 de către Tom Araya (bas și voce), Kerry King (chitară), Jeff Hanneman (chitară) și Dave Lombardo (baterie).
Slayer, împreuna cu Metallica, Anthrax și Megadeth sunt considerați a fi pionierii thrash metalului, și au reușit până în prezent să vândă peste 15 milioane de albume la nivel mondial.
Formația Slayer a fost formată în 1981 de către Jeff Hannemann și Kerry King, pe atunci colegi de școală. Aceștia erau mari fani Iron Maiden, Motorhead, Venom și Judas Priest. Kerry King aduce și basistul Tom Araya, cu care a mai cântat în trecut. Aceștia găsesc și bateristul Dave Lombardo, după ce le-a livrat o pizza. Acesta strângea bani pentru a-și cumpăra un set de tobe. În 1983, Brian Slagel se duce la un concert Slayer și le lasă și lor un loc de a înregistra o melodie pe compilația Metal Massacre. În 1983 aceștia realizează primul album care se numește Show no Mercy, cu influențe NWOBHM. În 1984 scot primul EP Haunting the Chapel, și spre sfârșit albumul live Live Undead. Acesta este defapt o înregistrare de studio, cu niște înregistrări dintr-un club. Brian Slagel le propune să mai rămână la casa lui de discuri, deoarece primul album a avut un succes neașteptat. În 1985 trupa scoate albumul Hell awaits. Acesta este cel mai brutal album scos, cu versuri numai despre iad și satan. În 1986 trupa se mută la casa de discuri Def Jam, care era destinată trupelor de rap și hip-hop. Rick Rubin a produs albumul. Reign in Blood este considerat un clasic care a influențat și trupe de death metal. Dave Lombardo a părăsit formația după acest album, fiind înlocuit de John Dette. Se va reîntoarce în 1987, și va mai înregistra albumele South of Heaven în 1988 și Seasons in the abyss în 1990. Dave Lombardo pleacă din formație în 1991. Decade of Aggression este ultimul album live scos cu Lombardo. Este înlocuit de Paul Bostaph din trupa Forbidden. În 1994 trupa scoate albumul Divine Intervention. Este primul album cu Paul Bostaph la tobe. În 1996 scot albumul Undisputed attitude, care este defapt un album de cover-uri punk. În 1998 Diabolus in Musica este un album care aduce mult cu nu metal-ul. Din această cauză a fost un album criticat. În 2001 trupa scoate albumul God hates us all, ultimul album cu Bostaph la tobe. Acesta este înlocuit de Dave Lombardo. Trupa scoate albumele Christ Illusion și World Painted Blood.
Anul 2011 a marcat pentru Slayer împlinirea a 25 de ani de la lansarea albumului Reign In Blood, fiind considerat de mulți unul dintre cele mai influente albume din istoria Thrash Metal-ului. De asemenea, toboșarul Dave Lombardo a anunțat că au început să compună piese pentru un nou album. De asemenea, tot în 2011, la începutul anului mai exact, Jeff Hanneman a fost mușcat de un păianjen, contractând Fasceită necrozantă, o infecție bacteriană rară, care poate distruge pielea și țesuturile moi de sub ea, acesta fiind obligat să ia o pauză, în ce privește activitatea cu Slayer. Totuși, în scurt timp starea lui Hanneman a început să se îmbunătățească, conform spuselor lui Tom Araya.
Pe data de 21 noiembrie 2011, trupa a anunțat faptul că au de gând să intre în studio în martie sau aprilie 2012. Ulterior au fost dezvăluite titlurile a două melodii : "Chasing Death" și "Implode".
Începutul anului 2013 este marcat de concedierea lui Dave Lombardo, fiind înlocuit temporar de Jon Dette. În mai a fost confirmat faptul că Lombardo nu mai face parte din Slayer, fiind a treia dată când acesta este scos din trupă, fiind în cele din urmă înlocuit de Paul Bostaph, care a cântat pe albumele Divine Intervention, Undisputed Attitude, Diabolus In Musica și God Hates Us All. 
O tragedie are loc în trupa Slayer, când, pe data de 2 mai 2013, chitaristul Jeff Hanneman se stinge din viață din cauza insuficienței hepatice, în timp ce se afla într-un spital local din Inland Empire, Sudul Californiei, cauza morții fiind ciroza. Kerry King a declarat ulterior : "Jeff va rămâne în mințile noastre pentru multă vreme. E păcat că nu poți face în așa fel încât astfel de evenimente nefericite să nu aibă loc. Dar vom continua - și el va fi cu noi." Totuși, solistul Tom Araya în momentul unei declarații părea nesigur de viitorul trupei, fiind de părere că fanii nu sunt pregătiți pentru o astfel de schimbare. Jeff Hanneman va rămâne în istorie ca și chitarist și compozitor al trupei Slayer, el fiind cel care scris imnuri ale Thrash Metal-ului, precum "Raining Blood", "War Ensemble", "South Of Heaven", "Seasons In The Abyss" sau "Angel Of Death".
În aprilie 2014 a fost lansat single-ul "Implode", prima melodie lansată în 5 ani. Trupa a anunțat faptul că au semnat un contract cu casa de discuri germană Nuclear Blast și că vor lansa un nou album în anul 2015. Cel ce va interpreta partea de chitară a lui Hanneman este Gary Holt, chitaristul trupei Exodus. În iunie, Slayer a anunțat un turneu american de 17 concerte împreună cu Suicidal Tendencies și Exodus.
01)Evil Has No Boundaries;
02)The Antichrist;
03)Die By The Sword;
04)Fight Till Death;
05)Metal Storm/Face The Slayer;
06)Black Magic;
07)Tormentor;
08)The Final Command;
09)Cronics;
10)Show No Mercy.
01)Hell Awaits;
02)Kill Again;
03)At Down They Sleep;
04)Praise Of Death;
05)Necrophiliac;
06)Crypts Of Eternity;
07)Hardening Of The Arteries.
01)Angel Of Death;
02)Piece By Piece;
03)Necrophobic;
04)Altar Of Sacrafice;
05)Jesus Saves;
06)Criminally Insane;
07)Reborn;
08)Epidemic;
09)Postmortem;
10)Raining Blood;
11)Aggressive Perfector;
12)Criminally Insane (Remix).
01)South Of Heaven; 
02)Silent Scream;
03)Live Undead;
04)Behind The Crooked Cross;
05)Mandatory Suicide;
06)Ghosts Of War;
07)Read Between The Lies;
08)Cleanse The Soul;
09)Dissident Aggressor;
10)Spill The Blood.
01)War Ensemble;
02)Blood Red;
03)Spirit In Black;
04)Expendable Youth;
05)Dead Skin Mask;
06)Hallowed Point;
07)Skeletons Of Society;
08)Temptation;
09)Born Of Fire;
10)Seasons In The Abyss.
01)Killing Fields;
02)Sex. Murder. Art.;
03)Fictional Reality;
04)Dittohead;
05)Divine Intervention;
06)Circle Of Beliefs;
07)SS-3;
08)Serenity In Murder;
09)213;
10)Mind Control.
01)Disintegration / Free Money;
02)Verbal Abuse / Leeches;
03)Abolish Government / Superficial Love;
04)Can't Stand You;
05)Ddamm;
06)Gulity Of Being White;
07)I Hate You;
08)Filler / Don't Want To Hear It;
09)Spiritual Law;
10)Mr. Freeze;
11)Violent Pacification;
12)Richard Hung Himself;
13)I'm Gonna Be Your God;
14)Gemini;
01)Bitter Peace;
02)Death's Head;
03)Stain Of Mind;
04)Overt Enemy;
05)Perversions Of Pain;
06)Love To Hate;
07)Desire;
08)In The Name Of God;
09)Scrum;
10)Screaming From The Sky;
11)Point.
01)Darkness Of Christ;
02)Disciple;
03)God Send Death;
04)New Faith;
05)Cast Down;
06)Threshold;
07)Exile;
08)Seven Faces;
09)Bloodline;
10)Deviance;
11)Warzone;
12)Here Comes The Pain;
13)Payback.
01)Flesh Storm;
02)Catalyst;
03)Skeleton Christ;
04)Eyes Of The Insane;
05)Jihad;
06)Consfearacy;
07)Catatonic;
08)Black Serendade;
09)Cult;
10)Supremecist;
11)Warzone;
12)Final Six.
01)World Painted Blood;
02)Unit 731;
03)Snuff;
04)Beauty Through Order;
05)Hate Worldwide;
06)Public Display of Dismemberment;
07)Human Strain;
08)Americon;
09)Psychopathy Red;
10)Playing With Dolls;
11)Psychopathy Red (Explicit Live Version).

C# este un limbaj de programare orientat-obiect conceput de Microsoft la sfârșitul anilor 90. A fost conceput ca un concurent pentru limbajul Java. Ca și acesta, C# este un derivat al limbajului de programare C++. 
C# simplifică mult scrierea de programe pentru sistemul de operare Windows. 
Exemplu de program simplu Windows scris în Managed C++ ( C++/CLI) și C#:
Cod scris în Managed C++ ( C++/CLI):
Cod scris în C#:


România este, în general, conservatoare cu privire la drepturile persoanelor lesbiene, gay, bisexuale sau transgender (LGBT), astfel că persoanele din aceste categorii se pot confrunta cu diferite impedimente juridice față de restul cetățenilor. România, alături de Bulgaria, Letonia, Lituania, Moldova, Serbia, Muntenegru și Ucraina, nu prevede în legislație dreptul la căsătorie al cetățenilor care aparțin minorității LGBT. În Codul civil al României se stipulează că actul căsătoriei poate fi încheiat numai între persoanele de sex opus. Potrivit unui studiu efectuat de organizația ACCEPT, care promovează drepturile persoanelor LGBT, în România, două treimi dintre gay își ascund orientarea sexuală, ca să minimalizeze discriminarea și actele de violență. În indexul Rainbow Europe 2017 realizat de ILGA-Europe, un ONG care militează pentru drepturile gay, România se situează pe locul 35 din cele 49 de state analizate (cu un punctaj de 23,12%), având drept criterii de evaluare legislația, discriminarea, atmosfera ostilă de care se lovesc membrii comunității LGBT.
După anul 2000, România a făcut modificări semnificative ale legislației privind drepturile LGBT, astfel că, în perioada anilor 2000–2002, s-a dezincriminat complet homosexualitatea, s-au introdus și pus în aplicare pe scară largă legi anti-discriminare, s-a egalat vârsta consimțământului pentru relații sexuale și s-au introdus legi care sancționează infracțiunile motivate de homofobie. În plus, comunitățile LGBT au devenit mai vizibile în ultimii ani, ca urmare a unor evenimente cum ar fi paradele anuale Bucharest Pride și Cluj Pride, dar și festivalurile Serile Filmului Gay și Feminist and Queer International Film Festival. În 2006, România a fost numită de către asociația internațională Human Rights Watch ca fiind una dintre cele cinci țări din lume care a făcut „progrese exemplare în combaterea abuzurilor pe motive de orientare sexuală sau identitate de gen”. În 2016, "Coaliția pentru Familie" a strâns trei milioane de semnături pentru a revizui Constituția, în scopul interzicerii căsătoriilor gay.
În Codul Penal promulgat de Alexandru Ioan Cuza (1864), inspirat mai ales din cel francez (care nu mai pedepsea penal homosexualii din anul 1791), nu existau diferențe între tratamentul relațiilor heterosexuale sau homosexuale. După Marea Unire din 1918, aplicabilitatea Codului lui Cuza se extinde în multe regiuni ale noului Regat, mai puțin în Transilvania, care își păstrează o oarecare autonomie din acest punct de vedere, unde a rămas în vigoare Codul Penal elaborat în 1878, prin care se pedepsea violul homosexual:
Homosexualitatea a fost interzisă în România, în anul 1937, odată cu ascensiunea rapidă a nazismului în Europa, sub regimul autoritarist al lui Carol al II-lea. În anul 1938, articolul 431 al Codului lui Carol al II-lea este modificat în așa fel încât:
În perioada comunistă, incriminarea homosexualității din Codul Penal este păstrată și întărită. În noul Cod Penal al Republicii Populare Române promulgat în 1948, vechiul articol 431 înăsprește pedepsele la un minimum de 2 ani și un maximum de 5 ani. În 1957 deja dispare condiționarea „scandalului public” și orice raport sexual consimțit între persoane de același sex este incriminat. După venirea la putere a lui Nicolae Ceaușescu, în 1968, Parlamentul comunist modifică Codul Penal al lui Carol al II-lea, astfel încât, infracțiunile privitoare la viața sexuală erau incluse în secțiunea infracțiunilor contra persoanei. Homosexualitatea apare ca termen lingvistic în noul Cod Penal. Ideologic, homosexualitatea era neproductivă pentru comuniști, care aveau nevoie de mame eroine și de un slat demografic rapid. Homosexualitatea este catalogată ca o infracțiune serioasă îndreptată împotriva orânduirii socialiste care necesită o pedeapsă pe măsură. Începe astfel prigoana sistematică împotriva homosexualilor, cu precădere în rândul elitelor, deoarece sistemul comunist considera că nu pot exista homosexuali în rândul clasei muncitorești: razii, delațiuni sistematice, dosare speciale, arestări și condamnări între unu și cinci ani de zile. Această atmosferă de teroare a făcut ca personalitățile intelectuale homosexuale din România să constituie o minoritate aproape invizibilă, aflată sub continua amenințare a sistemului comunist.
După 1989–1990, Articolul 200 a rămas în vigoare o perioadă, când au loc foarte multe abuzuri față de membri ai comunității gay, cele mai răsunătoare fiind cazurile fostei handbaliste Mariana Cetiner și al cuplului Ciprian Cucu–Marian Mutașcu din Sânnicolau Mare. În iulie 1994, Curtea Constituțională a recunoscut că legile împotriva homosexualității sunt o încălcare a drepturilor omului, declarându-le neconstituționale. În ciuda acestui fapt, în noiembrie 1996, toate barurile, cluburile, ziarele, revistele, asociațiile sau firmele destinate comunității LGBT au fost interzise. A existat o anumită reticență în a dezincrimina relațiile homosexuale. Aceasta datorită unor credințe esențialiste și naționaliste conform cărora homosexualii reprezintă o amenințare la familia tradițională și modul de viață românesc. La 25 octombrie 1996 este fondată asociația ACCEPT, prima și cea mai mare organizație neguvernamentală din România care apără drepturile persoanelor LGBT. La presiunile exercitate de societatea civilă, Consiliul Europei, dar și organizații care luptă pentru drepturile omului (printre altele , , , Amnesty International, ), Articolul 200 a fost modificat în timpul guvernului de stânga condus de Nicolae Văcăroiu (1996) și anulat de guvernul PSD, condus de Adrian Năstase, în anul 2001, homosexualitatea fiind, din nou, legalizată, după ce fusese scoasă în afara legii prin Codul lui Carol al II-lea (1937). România este, astfel, ultima țară ortodoxă care a dezincriminat actele homosexuale. România trebuia să elimine Articolul 200 din Codul Penal pentru a respecta criteriile politice de la Copenhaga stabilite pentru integrarea în Uniunea Europeană, care prevăd „respectarea și protecția minorităților”.
În prezent, nu există legi împotriva persoanelor LGBT în România. Actele sexuale consensuale între două persoane de același sex au fost legalizate în 1996, iar ultima lege care discrimina persoanele gay, Articolul 200 al Codului Penal, a fost abrogată pe 21 iunie 2001, prin OUG 89. Vârsta consimțământului pentru acte sexuale este de 15 ani, egală pentru acte sexuale heterosexuale și homosexuale. Până în 2002, vârsta consimțământului în ceea ce privește actele sexuale pentru gay și lesbiene era mai mare decât pentru heterosexuali (18 ani).
La sfârșitul anului 2007, Partidul România Mare de extremă dreaptă a propus o lege în Senat, care ar interzice „propagarea ideilor și organizarea manifestațiilor de către homosexuali și lesbiene”, destinată în primul rând pentru a preveni organizarea paradei anuale GayFest din București. Propunerea a fost respinsă de Senat la data de 11 februarie 2008, cu 17 de voturi pentru, 16 abțineri și 27 de voturi împotrivă.
Pe 21 iulie 2015, Curtea Europeană a Drepturilor Omului a decis, în premieră, că toate persoanele, indiferent de orientarea sexuală, au dreptul la o formă de uniune, fie căsătorie, fie parteneriat civil. Practic, CEDO a decis că lipsa protecției prin legislație pentru cuplurile de același sex reprezintă o încălcare a drepturilor omului. Totuși, Curtea a reiterat că mariajul pentru persoane de același sex nu este un drept al omului. Jurisprudența Curții Europene a Drepturilor Omului este obligatorie pentru toate țările membre ale Consiliului Europei, așadar și pentru România. Consecința acestei decizii este că statul român va trebui să recunoască parteneriatul civil și/sau căsătoriile între persoane de același sex. În același context, pe 12 martie, Parlamentul European a dat un vot covârșitor în favoarea unui raport anual privind drepturile omului, al italianului Pier Antonio Panzeri (S&D), care, printre altele, recomandă statelor membre să ia act de legalizarea căsătoriilor între persoane de același sex într-un număr din ce în ce mai mare de țări și încurajează instituțiile Uniunii Europene și statele membre să contribuie în continuare la reflecțiile asupra recunoașterii căsătoriilor sau a parteneriatului civil între persoane de același sex ca o problemă politică, socială și de drept civil”. 24 de europarlamentari români au spus „da” raportului Panzeri.
Din anul 2000, există o lege împotriva discriminării care nu permite discriminarea bazată pe orientare sexuală. Legea prevede protecția persoanelor LGBT într-o varietate de domenii, precum ocuparea forței de muncă, asigurarea și accesul la bunuri și servicii, locuințe, educație, asistență medicală, programe de radio și televiziune, egalitate în fața justiției și alte servicii publice și de securitate socială. Această lege, una dintre cele mai solide din Uniunea Europeană, a fost aplicată cu succes de Consiliul Național pentru Combaterea Discriminării (CNCD) în 2004, când TAROM a refuzat să le ofere cuplurilor homosexuale beneficiile de Ziua Îndrăgostiților (Valentine's Day), care erau valabile doar cuplurilor heterosexuale. TAROM a fost dat în judecată pentru discriminare pe bază de orientare sexuală și a fost amendat, situația fiind corectată conform legii anti-discriminare.
Noul Cod Penal, intrat în vigoare în februarie 2014, cuprinde dispoziții care incriminează instigarea la discriminare și care califică motivarea unei infracțiuni pe bază de orientare sexuală drept circumstanță agravantă (Articolul 77). Cadrul legislativ actual face, de asemenea, referire la raportarea, monitorizarea și colectarea de date cu privire la infracțiunile motivate de ură. Totuși, legislația nu face referire la infracțiunile privind identitatea și expresia de gen. Cu toate acestea, legea nu a fost aplicată încă, astfel ca marșurile împotriva homosexualității organizate de activiști de extremă dreapta, adeseori însoțite de mesaje anti-gay ofensatoare, au avut loc în numeroase rânduri fără a fi sancționate.
În momentul de față, în România, cuplurile gay nu se pot căsători, nici adopta copii pentru că nu sunt recunoscuți legal ca o familie. De asemenea, legislația românească interzice recunoașterea căsătoriilor între persoane de același sex sau a uniunilor civile încheiate legal în străinătate. România este, astfel, printre ultimele țări din UE care nu recunosc nicio formă de uniune civilă între persoane de același sex.
Constituția României definește familia ca fiind bazată pe căsătoria liber consimțită între soți,fără a specifica genul acestora. Legislația care este în vigoare la acest moment nu lasă loc însă de interpretare pentru reprezentanții stării civile. Căsătoria poate fi încheiată legal doar între bărbați și femei, fără ca un cuplu format din persoane de același sex să poată beneficia legal de protecția statului ca și familie.
Căsătoria dintre persoanele de același sex este interzisă de Codul Civil și nu există dificultăți de aplicare a acestor prevederi.
La 5 iunie 2013, comisia parlamentară pentru revizuirea constituției a votat pentru a include un articol despre protejarea minorității sexuale împotriva discriminării în noua Constituție. Aceeași comisie a votat a doua zi schimbarea actualei legi a căsătoriei, care descrie căsătoria ca „o uniune consensuală între soți”, la un format mai restrictiv, descriind-o ca fiind „o uniune între un bărbat și o femeie”, interzicând astfel căsătoria între persoane de același sex. Confruntată cu o serie de proteste din societatea civilă și organizațiile interne și internaționale, cum ar fi ACCEPT și Amnesty International, comisia a retras ambele amendamente. Zeci de ONG-uri au protestat față de această acțiune a comisiei parlamentare (pentru a retrage protecția constituțională împotriva discriminării pe bază de orientare sexuală) și au declarat următoarele: „membrii Comitetului pentru Revizuirea Constituțională refuză protecția cetățenilor care au cel mai mult nevoie de protecție împotriva discriminării” și că „în calitate de stat membru a Uniunii Europene, este obligatoriu ca România să pună în aplicare dispozițiile dreptului comunitar în legislația națională”.
Unul dintre puținii politicieni care acordă sprijin public comunității LGBT din România este Remus Cernea, co-președintele Partidului Verde. În 2010, a fost singurul om politic care a participat la GayFest. În 2011, el și colegul lui, Claudiu Crăciun, au participat la parada gay, iar europarlamentarele Daciana Sârbu și Monica Macovei și-au arătat susținerea față de organizatori. În aprilie 2013, Remus Cernea anunța o propunere de lege care să garanteze homosexualilor aceleași drepturi civile de care beneficiază heterosexualii. Propunerea acestuia a fost întâmpinată cu critici din partea oponenților. Pe 7 iulie, Cernea a prezentat proiectul de lege în Senat, așteptând rapoarte și aprobări din partea comisiilor parlamentare competente. Pe 17 decembrie, proiectul de lege a fost respins de Senat cu 110 voturi împotrivă și doar două pentru. După trimiterea în Camera Deputaților, proiectul de lege a fost respins oficial pe 11 iunie 2014, cu o majoritate covârșitoare de 298 de voturi împotrivă. Totuși, Cernea nu a renunțat la această inițiativă legislativă. Mai mult, în 2014, pentru a-i convinge să voteze o lege privind parteneriatul civil între persoanele de același sex, Cernea le-a prezentat parlamentarilor două cupluri de homosexuali. În februarie 2017, proiectul parteneriatului civil, inițiat tot de Remus Cernea, a primit aviz favorabil în Comisia pentru drepturile omului din Camera Deputaților. Proiectul a fost avizat cu șase voturi pentru (două – USR, două – UDMR, unul – PNL, unul – PSD), trei împotrivă (PSD) și o abținere (minorități).
Legea 273/2004 privind procedura adopției în România nu prevede condiția de a fi heterosexual al adoptatorului, prin urmare, potrivit legislației interne, un homosexual ar putea pretinde să adopte un copil. 
Pe plan european, în cauza "E. B. versus Franța" din 2008, Marea Cameră a Curții de la Strasbourg a stabilit că refuzul autorităților de a permite unei persoane să adopte un copil pe temeiul orientării sexuale (în cauză este vorba de o lesbiană) creează o diferență de tratament incompatibilă cu drepturile omului, aceasta întrucât este interzisă discriminarea unei persoane în ceea ce privește viața ei privată și de familie. În cauza "X ș.a. versus Austria" din 2013 Curtea spune că nu se poate refuza ca partenerul să adopte copilul celuilalt partener pe motivul că este de același sex. Punctele 26 și 27 din Recomandarea 5/2010 a Comitetului Miniștrilor al Consiliului Europei prevăd că în luarea deciziilor cu privire la responsabilitățile parentale sau la adopție nu trebuie să se facă discriminări pe bază de gen sau preferințe sexuale.
Pe de altă parte, conform reglementărilor legale, două persoane nu pot adopta împreună copii, nici simultan și nici succesiv, cu excepția cazului în care sunt soț și soție. În plus, două persoane de același sex nu pot adopta împreună un copil.
Este legal pentru femeile necăsătorite, inclusiv lesbiene, să acceseze metode de inseminare artificială, precum fertilizarea in vitro (FIV). În 2005, Curtea Constituțională a decis că este neconstituțional refuzul reproducerii asistate medical, cum ar fi FIV, la persoane fizice sau necăsătorite.
Până în 2001, homosexualitatea însemna „interzis” în armată. Astăzi, când serviciul militar nu mai este obligatoriu, ci un loc de muncă, Ministerul Apărării declară că persoanele gay se bucură de același tratament cu heterosexualii. Potrivit politicii de recrutare a MApN, „este dreptul fiecărui cetățean român să ia parte la structurile militare ale țării noastre, indiferent de orientarea lor sexuală”. Acesta este un drept garantat prin Constituție, prin Codul Muncii și prin convențiile internaționale ratificate de România. Cu toate acestea, membri LGBT ai armatei aleg să nu-și dezvăluie orientarea sexuală din pricina discriminării.
Din 1996, este posibil pentru cineva care a trecut printr-o operație de schimbare de sex să își schimbe legal genul pentru a reflecta noul sex biologic. În România există cel puțin 180 de persoane trans, însă doar șapte dintre ele au reușit să își schimbe actele de identitate astfel încât să corespundă cu actualul lor gen. Prima operație de schimbare de sex a avut loc în 1995.
În sistemul de drept românesc nu există o lege specială, așa cum există spre exemplu în Germania, care să reglementeze aspectele de natură medicală și legală legate de intenția unei persoane pentru efectuarea unei operații de schimbare de sex. Legea privind actele de stare civilă și legea privind documentele de identitate oferă indicații indirecte în ceea ce privește procedura de schimbare de sex și modificarea numelui și a datelor de identificare. Legislația românească nu menționează termenul „transgen” sau termeni echivalenți. Teoretic, persoanele transgen sunt protejate de prevederile din legislația antidiscriminare, dar nu există indicații clare pentru schimbarea stării civile sau pentru procedura reatribuirii de gen. Pentru schimbarea stării civile este nevoie de o decizie judecătorească, bazată, în practică, pe un certificat eliberat de Institutul Național de Medicină Legală, în urma unei proceduri caracterizate de asociația ACCEPT drept arbitrară și invazivă. După admiterea acțiunii de modificare a actelor de stare civilă ca urmare a schimbării de sex, realizarea operației, expertiza INML care să ateste noul sex, are loc, doar prin procedură administrativă, schimbarea prenumelui persoanei trans. Ulterior se atribuie un nou CNP, se înscriu mențiunile corespunzătoare pe marginea actelor de stare civilă și se obțin noile acte de identitate.
Persoanele transgender se confruntă cu bariere structurale în accesarea unor servicii medicale corespunzătoare, din cauza accesului limitat la polițele de asigurări, costurilor terapiei și prejudecăților și discriminărilor răspândite în sistemul medical. În ansamblu, comunitatea medicală dispune de experiență și cunoaștere limitate în acest domeniu. Persoanele transgender sunt adesea tratate ca pacienți psihiatrici și există doar puțini endocrinologi dispuși să ofere tratament hormonal persoanelor transgender. Primul ONG care deservește nevoile comunității transgen din România, TRANSform, a fost înființat în 2013 de către Sasha Ichim.
În prezent, în România este interzisă donarea de sânge din partea bărbaților care au întreținut relații sexuale cu alți bărbați, principalul motiv fiind riscul ridicat de infectare cu BTS. În septembrie 2007, Consiliul Național pentru Combaterea Discriminării, analizând o sesizare în ceea ce privește întrebările legate de relațiile homosexuale din chestionarul impus de lege pentru donatorul de sânge, prin coroborare cu încadrarea între criteriile de excludere permanentă de la donare, a recomandat Ministerului Sănătății să depună toate diligențele pentru înlăturarea discriminării. Conform Consiliului, prin formularea acestor întrebări se aduce atingere demnității și se crează „o atmosferă ostilă, degradantă, umilitoare și ofensivă pentru homosexuali”. În anul 2008, la aproape 3 luni după cecizia Consiliului, pentru a se conforma respectivei hotărâri, Ministerul Sănătății a venit cu o propunere de modificare a ordinului privind informațiile comunicate de donatori. Propunerea nu s-a concretizat niciodată. Pe plan european, pe 29 aprilie 2015, Curtea Europeană de Justiție din Luxemburg a propus excluderea persoanelor gay de pe lista donatorilor de sânge, fără ca decizia să fie considerată o discriminare bazată pe orientarea sexuală.
Potrivit Claudiei Cătană de la Fundația Romanian Angel Appeal (RAA), „România este singura țară din Europa care are o lege pentru persoanele care trăiesc cu HIV/SIDA”. În octombrie 2002, a intrat în vigoare Legea 584 privind măsurile de prevenire a răspândirii maladiei SIDA în România și de protecție a persoanelor infectate cu HIV sau bolnave de SIDA, prin care sunt apărate drepturile acestora.
Primul caz de HIV/SIDA din România a fost diagnosticat în 1985, iar din 1989 au fost semnalate cazuri la copii. Încă de la identificarea virusului imunodeficienței umane (HIV) în 1983, această boală era catalogată drept „cancerul homosexualilor”, datorită incidenței mai mare a bolii în rândul comunității LGBT, dar și a ideii eronate conform căreia numai bărbații homosexuali sunt afectați de SIDA.
Potrivit unui studiu din anul 2006 al Human Rights Watch, deși legea prevedea că persoanele care au contractat virusul HIV au dreptul la confidențialitate și tratament adecvat, autoritățile rareori aplicau legea, și discriminarea persoanelor cu HIV/SIDA împiedica accesul la îngrijiri medicale și dentare de rutină. Încălcarea confidențialității privind statutul unei persoane cu HIV era des întâlnită și rar pedepsită. Guvernul acorda acestor persoane acces la terapie antiretrovirală; cu toate acestea, stigmatizarea și discriminarea persoanelor cu HIV/SIDA le împiedica în mod frecvent accesul la educație, alte îngrijiri medicale, servicii guvernamentale și loc de muncă. De asemenea, același raport acuza România că tinerii seropozitivi sunt discriminați și li se încalcă drepturile la educație și la îngrijire medicală pentru că oricum mor. Mai mult, Guvernul nu oferă niciun sprijin pentru programe destinate homosexualilor. Ca rezultat, în 2013, doar unul dintre cele două ONG-uri tradiționale care lucrează cu homosexualii au aplicat programe de sănătate pentru acest grup vulnerabil. Accentul a fost pus pe distribuirea de prezervative și schimbarea de comportament, prin utilizarea de mesaje de sănătate (prin Internet, telefoane mobile) și organizarea de grupuri de sprijin pentru homosexualii care trăiesc cu HIV. 
Conform unui raport național de monitorizare a HIV/SIDA, la sfârșitul anului 2013 au fost înregistrate din 1985 un total cumulat de 19.261 de cazuri de HIV/SIDA, aproape jumătate dintre ele (9.946) fiind diagnosticate la copii (0–14 ani). Numărul de persoane care trăiesc cu HIV/SIDA în 2013 a fost de 12.273, mai mult de jumătate (7.012) fiind tineri adulți cu vârsta cuprinsă între 20−29 de ani.
Deși ultima lege anti-gay, Articolul 200, a fost abrogată încă din 2001, atitudinile societății față de persoanele homosexuale și lesbiene sunt încă destul de discriminatorii, în special în zonele rurale. Homosexualitatea rămâne o chestiune socială și politică. Argumentele care descriu homosexualitatea ca pe un „viciu” sau un „păcat contra naturii” sunt comune. 
Puțini politicieni români sunt vocali în privința susținerii drepturilor LGBT. Uniunea Salvați România este singurul partid parlamentar cu o viziune pro-LGBT. Marșurile GayFest din București au avut loc cu opoziție semnificativă din partea grupurilor de extremă-dreaptă (mai ales Noua Dreaptă), chiar dacă poliția a protejat persoanele din ambele grupuri. Mai mult decât atât, Noua Dreaptă a organizat „Marșuri pentru normalitate” concomitent cu paradele GayFest, având sloganuri împotriva drepturilor homosexualilor și a recunoașterii relațiilor între persoane de același sex. În afară de Noua Dreaptă, există un număr de partide precum Partidul România Mare și Partidul Conservator care au protestat împotriva festivalurilor gay din București și Cluj-Napoca. 
Datorită trecutului recent de teroare, intimidări și umilințe, persoanele LGBT se tem să își decline identitatea sexuală în public și să intervină ca atare în viața socială a României. În urma unui studiu întreprins în anul 2001 de către ACCEPT cu sprijinul ILGA-Europe și al Open Society Institute – Budapesta, această situație de marginalitate este auto-asumată de către cele mai multe dintre persoanele LGBT: ⅔ dintre respondenții studiului au afirmat că trebuie să își ascundă orientarea sexuală pentru a minimaliza riscul discriminării și al actelor de violență. În ceea ce privește violența împotriva persoanelor LGBT, un raport al Asociației ACCEPT relevă faptul că aproape 28% dintre cei chestionați au fost victimele violenței, 41,5% au fost hărțuiți, 35,8% au avut experiențe negative în interiorul familiilor de origine, iar 29,3% au fost discriminați la locul de muncă. Autorii actelor de discriminare și violență provin din toate mediile sociale – vecini, cunoștințe, cei responsabili cu aplicarea legii, colegi de serviciu, cadre didactice și colegi de clasă. Într-un sondaj derulat de către Agenția pentru Drepturi Fundamentale a Uniunii Europene în 2012, 90% dintre persoanele LGBT din România au declarat că discriminarea e răspândită și foarte răspândită.
Într-un sondaj realizat de European Voluntary Service (EVS) în 2008 în 23 de țări europene se arată că România este a treia cea mai homofobă țară din Europa, după Albania și Ucraina. În ciuda aparențelor, la nivelul Uniunii Europene homofobia nu se corelează cu religia, ci cu comunismul. Statele foste comuniste prezintă un nivel (semnificativ) mai ridicat de homofobie decât cele care nu au avut regimuri comuniste. 
Un sondaj Eurobarometru pe tema discriminării în Europa, realizat în 2015, arată că persoanele LGBT sunt cea mai discriminată categorie în România. Potrivit aceluiași sondaj, 36% dintre români consideră că persoanele LGBT ar trebui să aibe aceleași drepturi ca persoanele heterosexuale, în vreme ce 24% susțin că nu este nimic în neregulă cu o relație sexuală între două persoane de același sex. De asemenea, doar 21% dintre români consideră că căsătoriile gay ar trebui legalizate în întreaga Europă. În ceea ce privește drepturile LGBT, România este alături de Slovacia țara cea mai puțin tolerantă din Uniunea Europeană. Același sondaj relevă că:
În mai 2015, PlanetRomeo, o rețea de socializare destinată persoanelor LGBT, a publicat Gay Happiness Index (GHI). Bărbați gay din peste 120 de țări au fost întrebați cum se simt în legătură cu atitudinea societății fată de homosexualitate, cum resimt modul în care sunt tratați de către alte persoane și cât de mulțumiți sunt aceștia cu viețile lor. România s-a clasat pe locul 65, cu un scor GHI de 41, mai mare decât în țările vecine Bulgaria, Moldova, Serbia și Ucraina, dar sensibil mai scăzut decât în Ungaria.
În mai 2017, un sondaj al Pew Research Center în rândul țărilor ortodoxe a arătat că 26% dintre români sprijină legalizarea căsătoriilor gay, iar în rândul tinerilor între 18 și 34 de ani procentul crește la 33%.
În septembrie 2006, Consiliul Britanic a realizat un studiu în mai multe orașe din România, prin care a încercat, printre altele, să verifice convingerile tinerilor români cu vârste cuprinse între 15 și 25 de ani în privința drepturilor LGBT. Dintre cei intervievați, 39,1% consideră că drepturile LGBT ar trebui extinse, 35,9% consideră că situația drepturilor LGBT este satisfăcătoare în România, în timp ce 15,6% dintre oameni au declarat că persoanele LGBT au prea multe drepturi. 9,4% au fost indeciși. În plus, 71,9% dintre tinerii intervievați au declarat că drepturile LGBT ar trebui să fie protejate, indicând un nivel relativ ridicat de acceptare în rândul acestui grup demografic. Pe de altă parte, unul din patru elevi români este de părere că un homosexual sau o lesbiană este o ființă inferioară, iar o pătrime chiar ar interveni într-o bătaie a cărei victimă este un coleg gay, arată primul studiu care analizează liceele românești din perspectiva orientării sexuale, realizat de organizația ACCEPT. Problemele din educație cu care se confruntă elevii LGBT sunt numeroase: tinerii se tem să fie vizibili și să vorbească deschis despre identitatea lor din cauza prejudecăților și a lipsei de informare a cadrelor didactice asupra comunității LGBT. Situațiile de discriminare, de bullying sau hărțuire, sunt cu atât mai grave pentru tinerii gay și trans sau cei percepuți ca atare.
Studiul "Un liceu sigur pentru toți" privind atitudinile liceenilor față de persoanele LGBT, precum și experiențele liceenilor care se indentifică ca aparținând comunității LGBT din România, publicat în februarie 2016 și implementat de Asociația ACCEPT, a arătat că șapte din zece elevi de liceu LGBT consideră că nu sunt în siguranță la școală, mai ales din punct de vedere emoțional. Șase din zece studenți au fost martori sau victime ale unui act de agresiune, în timp ce doar 5% au spus că ar cere ajutor de la un profesor sau director de școală în cazul în care o persoană este agresată din cauza orientării sale sexuale. Doi din cinci elevi intervievați consideră că bărbații homosexuali sau femeile lesbiene nu ar trebui să predea în școli. Peste jumătate dintre elevi (51%) consideră că operațiile de schimbare de sex sunt condamnabile din punct de vedere moral.
Prima platformă educațională online cu informații despre discriminare, orientare sexuală și identitate de gen a fost lansată în martie 2016 de către ONG-ul ACCEPT. Platforma LGBT Learning (site oficial) se adresează în special elevilor și profesorilor, dar poate fi accesată de oricine. Site-ul conține informații despre istoria comunității LGBT și sfaturi cu privire la modul de abordare a bullying-ului și hărțuirii.
Asociația ACCEPT a realizat un proiect de cercetare la scară mică pentru a documenta politicile, practicile și atitudinile privind discriminarea persoanelor LGBTI la locul de muncă pentru prima dată în România. Sondajul online a primit 180 de răspunsuri. Mai puțin de jumătate dintre respondenții LGBT au afirmat că angajatorul lor actual sau trecut a apreciat diversitatea, în timp ce 32% au declarat că sunt siguri că diversitatea nu a fost apreciată la locul lor de muncă. 64% dintre respondenți au spus că sunt, În general, „closeted” la locul de muncă sau deschiși doar cu un număr restrâns de colegi. 44% au raportat absența unor politici interne pentru a proteja persoanele LGBTI împotriva abuzului și aproape un sfert dintre respondenți au declarat că sunt îngrijorați de siguranța lor personală.
Religia este prevalentă în sfera publică din România. Icoane ale sfinților ortodocși atârnă în toate instituțiile de învățământ, iar ora de religie este predată de profesori aprobați de către Biserică. Religia joacă un rol important în formarea opiniei publice și a culturii politice cu privire la drepturile omului și drepturile LGBT în special. Un număr semnificativ de preoți, pastori, politicieni și activiști folosesc domeniul public pentru a stigmatiza persoanele LGBT. Actorii religioși folosesc retorica anti-gay pentru a recruta voluntari, a mobiliza alegătorii și a pune presiune asupra legislatorilor. O propunere de modificare a Constituției în sensul eliminării posibilității de legalizare a căsătoriei între persoanele de același sex este rezultatul unui astfel de lobby religios. Biserica păstrează o poziție destul de fermă în ceea ce privește căsătoria, promovând modelul tradițional, model împărtășit de marea majoritate a românilor. BOR a militat împotriva dezincriminării homosexualității și împotriva marșurilor LGBT, exercitându-și influența asupra membrilor parlamentului și administrației. Descriind persoanele LGBT ca fiind „inamicul suprem” sau „armata lui Satan”, poziția publică a Bisericii a fost de cele mai multe ori homofobă. Ca reacție la marșurile LGBT, „marșuri ale normalității” au fost organizate de către Biserica Ortodoxă, Partidul Conservator și mai multe grupuri extremiste. Actualul patriarh, ÎPS Daniel a reiterat în nenumărate rânduri susținerea sa față de „efortul Bisericii de a apăra familia naturală, tradițională, universală și de a rezista în fața unor «modele» noi de familie”. 
În luna aprilie 2016, Papa Francisc a subliniat faptul că atitudinea discriminatorie în ceea ce privește practica Bisericii catolice față de homosexuali și lesbiene este inacceptabilă și că atitudinea preoților ar trebui să se schimbe, atâta timp cât acest lucru nu are ce să schimbe doctrina oficială. În acest context, Biserica Catolică din România a reafirmat faptul că este împotriva parteneriatelor civile, într-o scrisoare deschisă a Conferinței Episcopilor din România adresată în martie 2017 Legislativului. În respectiva scrisoare, cardinalul Lucian, președintele CER, a afirmat că „revendicarea unor «drepturi speciale» legate de anumite preferințe sexuale este o ideologie îndreptată în mod explicit spre subminarea moralității și a instituțiilor acestei Civilizații – începând cu familia – cu scopul declarat de a o distruge”.
Subiecte precum marșurile gay și căsătoria între persoane de același sex au ajuns deseori titluri de știri. Reprezentarea persoanelor LGBT în mass-media este adesea caricaturală. Persoanele LGBT sunt prezentate ca indecente, provocatoare, promiscue sau ca inversând rolurile de gen, în timp ce bărbații homosexuali sunt frecvent asociați cu travestiții. Asemenea stereotipuri se datorează nu numai lipsei de informații din partea jurnaliștilor, dar și absenței unui culturi a coming out-ului în comunitatea LGBT românească. 
Discursul de ură pe Internet este, de asemenea, o problemă. Unele ziare au introdus un cod de conduită prin care resping discursul de ură, însă, în multe cazuri, nu este posibilă identificarea proprietarului sau gazdei unui website. De cele mai multe ori, atitudinile homofobe ale celebrităților autohtone au fost aspru criticate și, în unele cazuri, chiar sancționate. Printre acestea se numără Mihaela Rădulescu, cea care jignea comunitatea LGBT în cadrul emisiunii-concurs "Românii au talent", Liana Stanciu, una dintre susținătoarele vocale ale Coaliției pentru Familie și Cheloo, pentru ale cărui remarci discriminatorii față de un concurent gay din cadrul emisiunii "X Factor" postul Antena 1 a fost amendat de CNA.
Municipiul București este cel mai important spațiu urban pentru persoanele LGBT din România, fiind singurul oraș în care acțiunile de recunoaștere a drepturilor persoanelor aparținând minorităților sexuale și identității de gen au putut să fie organizate în mod susținut. În prezent, în baza estimării științifice de 5–7% aferente minorităților sexuale și identității de gen din orice populație eterogenă, comunitatea LGBT din București numără peste 100.000 de persoane. Deși Bucureștiul are numeroși artiști, activiști și jurnaliști „out”, care militează pentru eliminarea discriminării organizate împotriva comunității LGBT, activitățile în afara capitalei tind să fie limitate ca urmare a opresiunii politice, religioase și sociale. În ciuda unui acces mai mare la comunitatea activă din București prin social media, un decalaj consistent încă există în unificarea activiștilor din provincie cu cei din capitală.
Cu populația sa studențească numeroasă, Cluj-Napoca are un mediu mult mai deschis decât majoritatea celorlalte orașe românești. Aici își are sediul Be An Angel Romania (BAAR). Înființată de Lucian Dunăreanu în 2002, BAAR militează pentru drepturile persoanelor LGBT din această parte a țării. Până în 2006, organizația a publicat "Switch", o revistă LGBT care a fost distribuită în mod gratuit și care a reprezentat succesorul revistei "Angelicuss", prima publicație periodică din România despre comunitatea homosexuală (de asemenea publicată de către Be An Angel). Din 2017, Cluj-Napoca este gazda Cluj Pride, primul festival de anvergură destinat comunității LGBT din Transilvania.
Organizarea Marșului Diversității din anul 2005, a Festivalului Lunii Istoriei LGBT din anul 2011, dar și existența unei societăți civile LGBT puternice, atât formală, cât și informală (Asociația ACCEPT, Asociația TRANSform, Fundația PSI, Asociația MozaiQ, Grupul Studențesc Campus Pride) au contribuit la conservarea și dezvoltarea unei culturi LGBT locale. Campus Pride este prima inițiativă din România ce urmărește crearea unui mediu sigur pentru toți studenții din mediul universitar românesc, indiferent de orientarea lor sexuală sau identitatea de gen. Proiectul, dedicat și creat de către studenții LGBT din București, promovează crearea de spații sigure în care aceștia se vor putea informa, socializa și forma abilități de viață și leadership, în contextul unor realități încă profund homofobe și transfobe. În 2011, Poiana Brașov a găzduit cea de-a zecea ediție a Mr Gay Europe, un concurs de frumusețe destinat bărbaților gay din Europa.
Bucureștiul are câteva locuri LGBT-friendly unde membrii comunității se întâlnesc fără frica de a fi discriminați. La fel și Cluj-Napoca, Constanța și Sibiu. Cele mai cunoscute cluburi gay din țară sunt Queens în București și Delirio în Cluj-Napoca.
În ultimii ani, cinematografia queer a cunoscut un boom spectaculos în România, mai ales prin organizarea unor festivaluri de film destinate comunității LGBT și nu numai precum Serile Filmului Gay și Feminist and Queer International Film Festival. În 2006, filmul "Legături bolnăvicioase" a avut premiera în cadrul Festivalului Internațional de Film de la Berlin ca parte a Premiilor Teddy. Filmul prezintă povestea de dragoste dintre studentele Alex și Kiki. Pelicula "După dealuri", în regia lui Cristian Mungiu, a fost nominalizată în 2012 pentru Queer Palm, premiu acordat filmelor cu tematică LGBT în cadrul Festivalului de Film de la Cannes. În toamna lui 2016, HBO a difuzat "Valea mută", prima miniserie românească în care este înfățișată relația dintre două persoane de același sex.
O sporire a vizibilității diversității orientărilor sexuale se observă și în industria muzicală. În anii recenți, numeroși artiști români au introdus teme homoerotice în videoclipurile lor muzicale, deseori criticate de publicul mai conservator. Exemple includ videoclipul Alexandrei Stan pentru piesa „I Did It, Mama!”, cel al lui Pepe pentru piesa „Tortura” și cel al fetelor de la G Girls (Inna, Alexandra Stan, Antonia și Lori) pentru piesa „Call the Police”.
Spre deosebire de literatura occidentală, literatura românească este săracă în povestiri homoerotice. Istoric, scriitorii români au asociat homosexualitatea cu ceva străin, impropriu poporului român. Scriitorii homosexuali au fost marginalizați, iar astfel de povestiri cenzurate. Cu toate că nu era homosexual, Geo Bogza a ispășit o pedeapsă de doi ani de închisoare pentru temele abordate în azi binecunoscutul „Poem invectivă”. 
Există contexte literare în care este tematizată homosexualitatea, cu variante culturale și de gen. În acest cadru, scriitorii și operele ce pot constitui perimetrul zero al literaturii române de factură gay/queer, fără a ține seama de dimensiunea explorării temei în fiecare dintre contexte, sunt: Ion Creangă, "Povestea poveștilor" (1878), Mateiu Caragiale, "Remember" (1921) și "Craii de Curtea-Veche" (1929), Ionel Teodoreanu, "La Medeleni" (1925–1927), Panait Istrati (Stavru, din "Povestirile lui Adrian Zografi", 1923), Max Blecher, "Întâmplări în irealitatea imediată" (1936), Eugen Barbu, "Princepele" (1969), Mircea Cărtărescu, "Travesti" (1994), Cecilia Ștefănescu, "Legături bolnăvicioase" (2002), Adrian Șchiop, "pe bune/pe invers" (2004) și "Zero grade Kelvin" (2009), Ion Negoițescu, "Straja dragonilor" (1994).
O prezență în scena culturii românești, care nu și-a ascuns înclinațiile și a provocat scandaluri, a fost Petru Comarnescu, critic literar, eseist și unul dintre fondatorii revistei „Criterion”. Binecunoscut este cazul poetului Ion Negoițescu cu scriitorul Petru Romoșanu. Cei doi ar fi avut relații homosexuale, iar Romoșanu a fost forțat de Securitate să-l denunțe ca homosexual atât pe Negoițescu, cât și pe alți scriitori. Dintre cei mai cunoscuți autori contemporani care nu au avut nicio problemă în a-și recunoaște orientarea sunt Adrian Șchiop și Adrian Teleșpan.
În 2013, cu ocazia GayFest, Cărturești a inaugurat în București un raft cu literatură LGBT. Doi ani mai târziu, asociația MozaiQ a lansat LiteraQ, un cenaclu literar queer.
Există numeroase grupuri, organizații, partide și culte care consideră că anumite drepturi revendicate de comunitatea LGBT, precum dreptul a două persoane de același sex de a se căsători și a adopta copii, nu trebuie legalizate. Printre acestea se numără, în general, partidele politice de dreapta, care au un discurs public împotriva drepturilor și libertăților comunității LGBT și promovează naționalismul, vechile tradiții și religia. În rând cu acestea se află organizațiile și partidele foarte mici, dar existente, de extremă dreaptă care, pe lângă cele promovate de partidele de dreapta, mai , participând la marșuri de stradă anti-gay (de exemplu, Marșul Normalității organizat de Noua Dreaptă concomitent cu Marșul Diversității), . Nu în ultimul rând, și partidele de stânga promovează o atitudine sceptică în privința anumitor drepturi revendicate de comunitatea LGBT, în baza unui apel la naționalism, tradițiile vechi și morala creștină, la fel ca cele de extremă dreaptă. 
În anul 2016, "Coaliția pentru Familie" a strâns trei milioane de semnături pentru a revizui Constituția și a interzice căsătoriile gay. Propunerea este susținută activ de Biserica Ortodoxă Română și sprijinită de organizația internațională . În iulie 2016, Curtea Constituțională a României a avizat pozitiv inițiativa de modificare a Constituției pentru definirea familiei formată din bărbat și femeie, iar pe 9 mai 2017, inițiativa a fost adoptată cu o majoritate covârșitoare în Camera Deputaților. În opinia Asociației ACCEPT, inițiativa de modificare a Constituției nu are o miză reală, pentru că nu ar modifica cu nimic realitatea din România și nici regimul căsătoriei. Acest demers, în opinia aceleiași asociații, reprezintă o încercare a Bisericii și a unor organizații homofobe să mobilizeze opinia publică împotriva persoanelor LGBT, transformându-le într-o amenințare fictivă împotriva tradiției și familiei, fără să ia în considerare realitatea: cupluri formate din persoane de același sex își duc viața în România împreună și formează familii în absența unei protecții adecvate a statului român.
Daniel Zavoian este prima persoană care a dat în judecată o instituție din România pentru discriminare și hărțuire, pe criteriul orientării sexuale în accesul la serviciile companiei Distrigaz. În 2007, instanțele românești au decis ca instituția să plătească daune morale în valoare de 1000 de euro. Sentința dată de Curtea de Apel București este definitivă.
Pe 12 aprilie 2016, Curtea Europeană a Drepturilor Omului (CEDO) a amendat România cu 14.000 de euro pentru ineficiența organelor de cercetare penală în investigarea unui atac homofob împotriva a șase tineri români și străini participanți la GayFest 2006. CEDO a hotărât că România a încălcat dreptul celor doi petenți de a nu fi supuși la tratamente degradante, cât și dreptul acestora de a nu fi discriminați de autorități, indiferent de orientare sexuală și identitate de gen.
 

Deuteromycota este o ramură a regnului fungi. În latină, numele lor științific este "Fungi Imperfecti", din cauza cunoașterii noastre insuficiente asupra modului lor de reproducere.
Sunt 2 tipuri de reproducere:




Glomeromycota este un grup al regnului Fungi. Acest grup este relativ recent, fiind clasificat în anul 2002. Cuprinde peste 160 specii, grupate în 10 genuri și 4 ordine.
Aceste ciuperci sunt mici. Miceliile sunt de-obicei aseptate. Pereții hifelor conțin chitină, chitozan și acid poliglucuronic. 
Ciupercile din acest grup sunt cunoscute, datorită faptului că formează asociații micorizale arboricole cu plantele. Aceste ciuperci transferă apă și diferite substanțe anorganice, în special fosfați, către rădăcini, iar în schimb primește carbohidrați. Ele nu ar putea trăi fără această simbioză, deoarece nu sunt capabile să producă substante organice. La rândul lor, unele plante ar supraviețui foarte greu fără ajutorul acestor ciuperci. Între rădăcinile acestor ciuperci și rădăcinile copacilor un contact foarte apropiat. Deși această simbioză este în general una pozitivă, uneori ciupercile pot împiedica creșterea plantei.




Roboțel și Creionel sunt protagoniștii unor seriale animate sau benzi desenate, care educă micii pietoni în privința regulilor de circulație. Au fost creați și desenați de Zaharia Buzea și Ana Maria Buzea.

Kenzaburō Ōe (în japoneză 大江 健三郎, Ōe Kenzaburō ; n. 31 ianuarie 1935) este un romancier japonez, laureat al Premiului Nobel pentru literatură.
1935, 31 ianuarie – Kenzaburō Ōe se naște în localitatea Ōse din zona Uchiko, Prefectura Ehime, pe insula Shikoku, una dintre cele patru insule principale din arhipelagul japonez. A fost al treilea din cei șapte copii ai familiei, o familie tradiționalistă, trăind de sute de ani în valea natală, pe care nimeni dintre ei nu o părăsise vreodată.Femeile își asumaseră statutul de povestitoare ale comunității. În copilărie, scriitorul a fost infl uențat în special de poveștile spuse de bunica sa, iar acestea, cu cosmologia și miturile lor aparte, și-au pus amprenta asupra operei lui ulterioare.
1944 – Moare bunica scriitorului. Apoi, în războiul din Pacific, moare și tatăl său, iar rolul de educator al copilului e preluat de mama sa. Aceasta îi dă spre lectură cărți occidentale care l-au infl uențat puternic și a căror impresie o va purta „până la mormânt“, după propria declarație:Aventurile lui Huckleberry Finn și Minunatele aventuri ale lui Nils Hol gersson.
1945 – Sfârșitul războiului și dominația americană schimbă radical modul de viață în Japonia, chiar și în satul depărtat dintre păduri unde locuiește Ōe.
1953-1954 – La vârsta de 18 ani, Kenzaburō Ōe merge la Tokio unde va studia începând din anul următor literatura franceză la Universitate cu profesorul Kazuo Watanabe,specialist în opera lui Rabelais.
1957 – Începe să scrie povestiri influențat 7 de literatura franceză și cea americană. Pentru povestirea Câștigarea unui premiu, primește Premiul Akutagawa. Într-un inter viu acordat în 1999 la Universitatea Berkeley, Ōe își amintea:„Am început să scriu prin metoda imaginației, pe tărâmul imaginației și orientat către imaginație.“
1958 – Îi apare primul roman, despre tragedia războiului recent încheiat: Mugur ofilit, miel împușcat.
1960, februarie – Kenzaburō Ōe se căsătorește cu Yukari Itami, fiica unui regizor de fi lm. Fratele soției este și el regizor. Vor avea trei copii. În același an călătorește în China, unde îl întâlnește pe Mao Zedong, și în Rusia și Franța. Îl cunoaște pe Jean-Paul Sartre.
1963 – Se naște primul fi u al scriitorului, care suferă de o diformitate craniană care duce la handicap mintal. Acceptarea condiției de tată al unui copil cu handicap va transpărea în romanul O experiență personală (1964) și va deveni un motiv recurent al operei lui Ōe. Acesta spunea ulterior:„Fiul meu s-a născut când aveam 28 de ani. Când aveam 28 de ani eram scriitor, un scriitor destul de cunoscut pe scena japoneză, și studiasem literatura franceză. Vorbisem pe viu cu Jean-Paul Sartre și cu Merleau-Ponty. Dar când fiul meu s-a născut cu un defect major al creierului, am căutat să-mi fac curaj citind cartea mea și am înțeles după câteva zile că nu pot găsi nimic încurajator în ea.“
1964 – Primește premiul literar Shinchosha.
1965 – Scrie Note despre Hiroshima, un lung eseu despre victimele bombardamentelor atomice.După acest eseu crește interesul său pentru Okinawa, insulă care constituia un teritoriu independent, cu o cultură specifică, înainte de restaurația Meiji. Intrată ulterior în componența Japoniei,Okinawa a fost singurul teritoriu japonez terestru devenit teatru de operațiuni în război. După război, insula a suferit ocupația americană. Ōe a fost extrem de atras de modul în care localnicii au trecut prin toate aceste încercări succesive.
1967 – Scrie romanul Plânsul tăcut, pentru care primește Premiul Tanizaki, premiu literar foarte apreciat în Japonia.
1969 – Scrie romanul în două volume Învață-ne să trecem peste nebunia noastră, cu tentă autobiografi că, inspirat dedifi cultățile fiului său și de sentimentele față de tatăl căzut în război. În acest roman creează personajul „Mori“, după cuvântul care în latină semnifi că „a muri“ și „debilitate mintală“, iar în japoneză, „pădure“; este un prototip al fiului său. Scriitorul mărturisea: „Am simțit că trebuie să scriu despre mine însumi. De ce nu? Nu pot să mă nasc din nou și nici fi ul meu nu poate fi născut din nou. Fiindîn mijlocul mării, am hotărât să mă salvez pe mine și să-mi salvez fi ul. De aceea am scris, probabil.“
1973 – Publică eseul Epoca de după război, ca perioadă contemporană și romanul Fluxul îmi inundă sufl etul, pentru care obține premiul literar Noma.
1976 – Apare romanul Agenda unui curier, inspirat de asemenea din experiențele personale, de părinte al unui copil cu deficiențe intelectuale, aici tratate într-o notă fan tastică.
1979 – Apare romanul istoric Jocul contemporanilor, considerat un exemplu de realism magic în literatura japoneză a secolului XX.
1980 – Publică volumul "Uneori inima unei broaște țestoase".
1982 – Romanul O femeie ascultă „copacul ploii“ primește Premiul Yomiuri.
1984 – Trezește-te, copil al Vremurilor Noi este un nou roman despre existența cotidiană a scriitorului și a fiului său. Pentru acest roman primește Premiul Jiro Osaragi.
1985 – Primește Premiul Kawabata pentru romanul Mușcat de hipopotam.Despre opera sa și sensurile ei, Ōe a declarat mai târziu, în interviul citat: „Cred că îmi creez opera pentru a mă lega pe mine însumi, familia mea cu societatea, cu cosmosul.Pentru a ne lega pe mine și familia mea cu cosmosul.Pentru că orice literatură are o tendință mistică.“
1987 – Publică în Japonia romanul Scrisori din anii nostalgici,care va cunoaște succesul internațional.
1993 – Romanul Scrisori către anii nostalgiei apare în Franța. „Volume precum: O experiență personală, Strigătul tăcut, M/T și povestea din pădurea fermecată sunt, împreună cu povestirile, lucrări care ocupă un loc aparte când citim romanul publicat în Franța anul trecut [1993, n. trad.] subtitlul Scrisori către anii nostalgiei. Aici Ōe utilizează modul japonez de a scrie la persoana întâi, pentru a crea iluzia unei autobiografi i. În realitate, cartea este 80 la sută ficțiune“, va spune pofesorul Kjell Espmark la prezentarea făcută lui Ōe cu prilejul decernării Premiului Nobel.
1994 – Kenzaburō Ōe publică romanul Îndoiala. Primește Premiul Nobel pentru Literatură. În eseul citit cu prilejul decernării, Ōe relatează experiențele literare care i-au marcat copilăria. Se referă și la literatură ca o formă de eliberare de suferințele propriei vieți. El își arată de asemenea îngrijorarea față de tendințele militariste ale Japoniei din perioada respectivă.
2004 – Scriitorul se va implica în campania împotriva modificării constituției japoneze din 1947, care prevedea explicit neimplicarea Japoniei în vreun conflict armat.
2005 – Doi ofi țeri japonezi în retragere îl acționează în justiție pe Ōe pentru că într-un eseu din 1970 a pretins că armata japoneză a îndemnat populația civilă din Okinawa la sinucidere colectivă în momentul ocupării insulei de către americani. Instanța îl absolvă pe scriitor, arătând că armata japoneză a fost adânc implicată în sinuciderile în masă.
2011 – După catastrofa de la Fukushima, unul dintre cele mai grave accidente nucleare din lume, Kenzaburō Ōe se implică în acțiunile celor care cer stoparea utilizării energiei nucleare în Japonia.
2012 – Ține o conferință de presă pe tema abandonării folosirii energiei nucleare și participă la demonstrații în acest scop alături de alte mii de japonezi, la Tokio.
"...[Lui Kenzaburō Ōe] care, cu forță poetică, a creat o lume imaginară în care viața și mitul se împletesc pentru a forma o imagine uimitoare a dilemelor de astăzi ale umanității".
""Sunt un japonez neobișnuit care și-a petrecut copilăria sub influența puternică a lui Nils Holgersson. Atât de mare a fost influența lui Nils asupra mea, încât a fost o vreme în care puteam să numesc frumusețile Suediei mai bine decât pe cele ale țării mele. Influența lui Nils s-a întins și asupra preferințelor mele literare. M-am întors cu spatele către Legenda lui Genji. M-am simțit mai apropiat de Selma Lagerlöf și am respectat-o mai mult decât pe Doamna Murasaki, autoarea acestei lăudate opere. Totuși, mulțumită din nou lui Nils și prietenilor săi,am redescoperit atracția către Legenda lui Genji. Prietenii înaripați ai lui Nils m-au dus către ea. Genji, eroul acestei povești clasice, roagă un fulg de gâscă pe care îl vede zburând să caute sufl etul soției lui dispărute, care a încetat să-i mai apară până și în vise.Destinația sufletului: aceasta este cea pe care, condus de Nils Holgersson, am căutat-o în literatura Vest-Europeană. Am sperat cu putere că prin căutările mele, ca japonez, în literatură și cultură vor răsplăti, în cât de mică măsură, lumina pe care Europa de Vest mi-a aprins-o asupra condiției umane.Poate câștigarea Premiului Nobel îmi va oferi acest prilej. Și totuși am primit atât de multe daruri, încât cu greu aș putea da în schimb ceva pe măsura lor. Acest banchet este și el un asemenea dar pe care îl accept cu adâncă recunoștință. Vă mulțumesc.""

Buldogul Manole este un personaj desenat de Ion Manea, Lucian Profirescu, Artin Badea și Zaharia Buzea.
Deși cariera cinematografică a acestui personaj e îndelungată, multă vreme a fost cunoscut drept Buldogul, cu "b" mare și atât. Trecea din episod în episod cu indiferență și monotonie, interpretând roluri placide, de personaj cu mintea cam înceată, cu reflexe întârziate, morocănos, dar drept și binevoitor. Încerca să-i apere pe cei slabi, pe cei aflați în pericol. De cele mai multe ori reușea, fără să se implice prea mult. Era un justițiar ce-și punea la dispoziția celor în dificultate forța fizică. Știa de minune să apuce de păr, să dea ghionturi și șuturi, să strivească, ori doar să mârâie înfricoșător dacă aceasta era de-ajuns pentru a-și pune adversarii pe fugă.
Cu aceste însușiri era însă și foarte ușor de păcălit. De el se leagă multe gaguri, multe întâmplări trăznite puse la cale de năzdrăvani ageri la minte, dar cam certați cu binele.
În anul 1982, desenatorii săi au hotărât să îi mai dea o șansă, numindu-l căpitan de vas pe "Marinarul vesel" și trimițându-l în căutarea comorii ascunse undeva în îndepărtata insulă Cocos. Totodată i-au schimbat puțin și înfățișarea cu una mai fermă. Schimbat la fire și la chip, Manole s-a descurcat de minune. A turnat treisprezece episoade în serialul "Răzbunarea Buldogului". Deși a trecut prin întâmplări nemaiauzite, deși proprii mateloți au încercat să-i fure harta comorii, el a ajuns, în cele din urmă, pe insula Cocos.
Serialul a avut mare succes, dar un și mai mare succes pare să-l aibă lungmetrajul "Cine râde la urmă", în care căpitanul Manole găsește o comoară mult mai de preț decât aurul și argintul monezilor îngropate în lăzi și sipete.
În anumite seriale, Buldogul pare să aibă și un fiu/nepot mai mic, care îi seamănă întrutotul, exceptând, firește, dimensiunile.

Maimuțoiul Monk este un personaj creat de desenatorii și regizorii Ion Manea, Lucian Profirescu și Artin Badea.
Pe o insulă exotică, pierdută în nemărginirea oceanului, se află un hotel părăsit, năpădit de liane și lighioanele junglei. Foștii chelneri, bucătarii, cameriștii, trăiesc într-o delăsare de nedescris, visând la splendoarea de altădată a vestitului lor hotel. Zilele trec egale, fără a se întâmpla ceva special. Urâtul și plictiseala le dau tot mai mult târcoale.
În birourile de la etaj, un maimuțoi ponosit trage de zor din trabuc, ciulind urechile la cel mai mic zgomot. I se pare chiar că aude motorul unui elicopter. "Turiștii - țipă el, înnebunit de fericire. Vin turiștii!". Dar din păcate, nu este decât agasantul Fox, venit, pentru a câta oară, să-i prezinte invitația fermă a băncii sale de a-și achita datoriile. Încercarea de a-l păcăli pe Fox cu bancnote false dă greș.
În toiul discuției aprinse, maimuțoiului îi vine o idee salvatoare: să încredințeze valurilor - în sticle bine astupate - coordonatele și harta insulei Cocos, pe care s-ar afla îngropată, chipurile, comoara vestitului pirat Benito Bonito. Toate acestea numai și numai pentru a atrage turiști și clienți pentru hotelul său și astfel să facă rost de bani.
Povestea este lungă, plină de întâmplări palpitante, din care nu lipsesc pirații, epavele misterioase, monștri marini, furtunile năpraznice, urmăririle ca-n filme. Trăznăile astfel iscate de Monk sunt, în cele din urmă, izvorul unor inspirate și educative întâmplări educative.

Alismataceele (Alismataceae) este o familie de plante monocotiledonate, acvatice și palustre, răspândite în zona temperată și tropicală, cu frunzele bazale dispuse în rozetă, cu canale aerifere în tulpini și în frunze. Familia alismatacee include 11 genuri, cu cca 80 de specii. Flora României conține 6 specii ce aparțin la 3 genuri: "Alisma" (Limbariță), "Caldesia", "Sagittaria" (Săgeata apei).
În sistemul APG III, Alismataceae include trei genuri care anterior făceau parte din Limnocharitaceae. Totuși acum sunt 17 genuri extante și două genuri fosile clasificate în Alismataceae:
Flora României conține 6 specii spontane și cultivate ce aparțin la 3 genuri: "Alisma" (Limbariță), x = 7, 13; "Caldesia", x = 11; "Sagittaria" (Săgeata apei), x = 11.:

Amaryllidaceae este o familie de plante perene cu rizomi sau bulbi, cuprinzând circa 60 genuri și peste 800 specii răspândite în regiunile calde și temperate ale globului.
Flora României conține 17 specii spontane și cultivate ce aparțin la 5 genuri:


Apiaceele (Apiaceae), denumite și Umbelifere, sunt plante ierboase, anuale, bienale sau perene.
Prezintă rădăcină pivotantă, adesea modificată. Tulpina care internoduri lungi. Frunzele sunt variate, penate sau palmat-sectate, cu teaca bine dezvoltată. Florile sunt grupate în inflorescențe numite umbele. Fructul poate fi o diachenă sau o dicariopsă.
Majoritatea plantelor din această familie sunt utile în alimentația omului și în medicină.
Multe dintre acestea conțin uleiuri eterice, mirositoare și de aceea sunt utilizate în aromatizarea brânzeturilor, a mezelurilor sau a băuturilor (chimen, coriandru, anason).
Flora României cuprinde 129 de specii spontane și cultivate ce aparțin la 56 de genuri:

Motanul Pusy este un personaj desenat de Artin Badea și Zaharia Buzea. A devenit cel mai solicitat actor de la Animafilm.
Poate fi întâlnit în serialul "Bălănel și Miaunel", în rivalitate cu buldogul Manole, în "Pătrățel" uneori, în "Răzbunarea buldogului" și "Cine râde la urmă", ba chiar în unele filme de educație rutieră, demonstrând, firește, exact cum nu trebuie procedat în diferite situații.
În anii '70 avea figura unui pisoiaș neastâmpărat, pus pe șotii, rău uneori. O dată cu trecerea timpului, caracterul lui s-a înrăutățit, devenind și mincinos, lacom, lăudăros și viclean.
Dacă în "Bălănel și Miaunel" reușește uneori să-l păcălească pe credulul buldog Manole, să mai șterpelească ceva, să înșele buna credință a prietenilor ori să tragă chiulul, iar în "Pătrățel" să se asocieze în rele cu Pata de cerneală, în lung-metrajul "Cine râde la urmă" își găsește nașul. Volf, o haimana certată cu legea, nu-i dă nici o șansă în tentativa de a fura harta comorii de la buldog.
De altfel, nici cu Miaunel și Bălănel nu-i prea merge. Nu o dată, când vrea să fure ceva ori să-i păcălească, aceștia îi vin de hac.
Menirea lui Pusy e parcă aceea de a demonstra proverbele altora. "Lupul își schimbă părul, dar năravul ba", ca și "Fiecare pasăre pre limba ei piere" i se potrivesc de minune. Pentru că, iată, oricâte lecții despre cinste, bună-creștere și prietenie ar primi într-un episod, el face pe spășitul, promite să se îndrepte, dar până la episodul următor uită totul, făcând aceleași rele și boacăne. Ba chiar se mută dintr-un serial în altul fără să-și schimbe năravul.

Apocinaceele (Apocynaceae) este o familie de plante dicotiledonate aparținând ordinului "Gentianales".
Familia "Apocynaceae" cuprinde 480 de genuri, cu cca 4800 de specii de plante perene entomofile, erbacee și liane, rar arbuști, arbori, unele cu tulpini cărnoase, suculente sau agățătoare și volubile, răspândite mai ales în regiunile subtropicale și tropicale, mai puțin în cele cu climat temperat. Au frunze simple, de obicei opuse, nestipelate, adesea coriacee și sempervirescente. Florile sunt actinomorfe (cu simetrie radiară), hermafrodite (bisexuate), tetra- sau pentamere, gamosepale și gamopetale, grupate în inflorescențe cimoase. Caliciul este gamosepal, adânc, 5 (sau 4) fidat. Corolă este gamopetală, hipocrateriformă, campanulată sau infundibuliformă, cu 5 (4) lacinii, cu gâtul de regulă acoperit cu scvame. Androceul cu 4-5 stamine inserate aproape la mijlocul tubului corolei, anterele adesea cu conectiv bine dezvoltat, prelungit deasupra lor și păros. Gineceul cu ovar superior, bicarpelar, cenocarpic sau cu carpele aproape libere, multiovulat, cu 1 sau 2 stile terminate cu un stigmat adeseori globulos sau disciform umflat. La baza gineceului se află 2 nectarine evidente, dispuse opus. Formulă florală: ⚥✳ K [G A] G. Fructul (capsule, bace sau folicule) este simplu sau multiplu, uneori se desface în fructe parțiale. La speciile din România fructele sunt uscate, dehiscente, formate din 2 mericarpe, multisperme. Semințele sunt adeseori turtite, uneori cu un smoc de peri terminali. Reprezentanții familiei se caracterizează de obicei prin prezența fasciculelor bicolaterale, a laticiferelor nearticulate și a unor substanțe toxice. În România se găsesc numai 3 genuri, cu 5 specii spontane sau cultivate ca plante ornamentale.
Genurile "Nerium" , "Vinca" (saschiu), "Catharanthus", "Asclepias", "Hoya", "Stapelia", "Plumeria" și "Tabernaemontana" sunt cultivate ca plante ornamentale. Genurile "Nerium" și "Thevetia" sunt plante otrăvitoare (pot fi fatale). "Asclepias" este toxică pentru vite. Rădăcinile de "Rauvolfia serpentina" conțin rezerpină cu acțiune sedativă și hipotensivă. "Strophanthus" contine glicozide cardiotonice (strofantină) și alte principii active cu importanță în practica medicala. "Nerium" (oleandru) se cultivă ca plantă decorativă; frunzele și scoarța, precum și lemnul acestui gen sunt otrăvitoare; conțin glicozizi cardiotonici. Din "Catharanthus roseus" se obțin medicamente antileucemice: vincristina și vinblastina. Latexul din "Plumeria" este folosit în tratamentul durerilor de dinți. Latexul unor specii din genurile "Landolphia", "Clitandra", "Cryptostegia", "Hancornia", "Urceola" se folosește pentru extragerea cauciucului. "Apocynum cannabinum" originară din America de Nord, are importanță practică datorită fibrelor tulpinale folosite în industria textilă. Fibrele din tulpina de "Calotropis" și "Leptadaenia" sunt utilizate pentru fabricarea de parâme. Tuberculii de "Ceropegia" sunt comestibili.
Flora spontană a României conține 5 specii: 
Flora Republicii Moldova conține 2 specii: 

Asclepiadaceae este o familie de plante din ordinul Gentianales. Adesea este considerată un sinonim al familiei Apocynaceae și genurile sale sunt transferate în subfamilia Asclepiadoideae.

Asteraceae (sau Compositae) este una dintre cele mai mari familii de plante cu flori, cuprinzând peste 1.500 de genuri și circa 23.000 de specii, răspândite pe tot globul.
Această familie cuprinde plantele care au florile grupate într-o inflorescență numită capitul (calatidiu). Exemple: cicoare, floarea-soarelui, păpădie, coada șoricelului etc.
AaronsohniaAbrotanellaAcamptopappusAcanthocephalusAcanthocladiumAcanthodesmosAcantholepisAcanthospermumAcanthostylesAchilleaAchnophoraAchnopogonAchyrachaenaAchyroclineAchyropappusAchyrothalamusAcilepidopsisAcilepisAcmellaAcomisAcourtiaAcrisioneAcritopappusAcroptilonActinoboleActinoserisActitesAdelostigmaAdenanthellumAdenocaulonAdenocritoniaAdenoglossaAdenoonAdenopappusAdenophyllumAdenostemmaAdenostylesAdenothamnusAedesiaAegopordonAequatoriumAetheolaenaAetheorhizaAgeratellaAgeratinaAgeratinastrumAgeratumAgoserisAgrianthusAinsliaeaAjaniaAjaniopsisAlatosetaAlbertiniaAlcantaraAlciopeAldamaAlepidoclineAlfrediaAliellaAllagopappusAllardiaAlloispermumAllopterigeronAlmutasterAlomiaAlomiellaAlvordiaAmauriaAmberboaAmblyocarpumAmblyolepisAmblyopappusAmboroaAmbrosiaAmeghinoaAmellusAmmobiumAmoliniaAmpelasterAmphiachyrisAmphiglossaAmphipappusAmphoricarposAnacanthaAnacyclusAnaphalioidesAnaphalisAnaxetonAncathiaAncistrocarphusAncistrophoraAndryalaAngelphytumAngianthusAnisochaetaAnisocomaAnisopappusAnisothrixAntennariaAnthemisAntilliaAntiphionaAntithrixiaAnuraAnvilleaApalochlamysAphanactisAphanostephusAphyllocladusApodocephalaApopyrosAposerisApostatesArbelaezasterArchibaccharisArctiumArctogeronArctothecaArctotisArgyranthemumArgyroglottisArgyrovernoniaArgyroxiphiumAristeguietiaArnaldoaArnicaArnicastrumArnoglossumArnoserisArrhenechthitesArrojadocharisArrowsmithiaArtemisiaArtemisiopsisAsaemiaAsanthusAscidiogyneAspiliaAsplundianthusAsterAsterideaAsteriscusAsteromoeaAsteropsisAsterothamnusAstranthiumAthanasiaAthrixiaAthroismaAtractylisAtractylodesAtrichanthaAtrichoserisAustrobrickelliaAustrocritoniaAustroeupatoriumAustrosynotisAxiniphyllumAyapanaAyapanopsisAylacophoraAyniaAztecaster
BaccharidopsisBaccharisBaccharoidesBadilloaBaeriaBaeriopsisBafutiaBahiaBahianthusBaileyaBalduinaBalsamorhizaBaltimoraBarkleyanthusBarnadesiaBarroeteaBarrosoaBartlettiaBartlettinaBasedowiaBebbiaBedfordiaBejaranoaBellidaBellisBelliumBelloaBerardiaBerkheyaBerlandieraBerroaBerylsimpsoniaBidensBigelowiaBishopaleaBishopanthusBishopiellaBishoviaBlainvilleaBlakeanthusBlakiellaBlanchetiaBlennospermaBlennosporaBlepharipappusBlepharispermumBlepharizoniaBlumeaBlumeopsisBoeberastrumBoeberoidesBolanosaBolocephalusBoltoniaBombycilaenaBorkonstiaBorrichiaBothrioclineBrachanthemumBrachionostylumBrachyactisBrachycladosBrachyglottisBrachylaenaBrachyscomeBrachythrixBracteanthaBrickelliaBrickelliastrumBryomorpheBuphthalmumBurkartia
CabreriellaCacaliaCacaliopsisCacosmiaCadiscusCaesuliaCaleaCalendulaCallicephalusCallilepisCallistephusCalocephalusCalomeriaCalostephaneCalotestaCalotisCalycadeniaCalycoserisCalyptocarpusCamchayaCampovassouriaCamptacraCampulocliniumCanadanthusCancriniaCancriniellaCardopatiumCarduncellusCarduusCarlinaCarminatiaCarpesiumCarphephorusCarphochaeteCarramboaCarterothamnusCarthamusCassiniaCastanedia - 
CastrilanthemumCatamixisCatanancheCatatiaCavalcantiaCaveaCelmisiaCentaureaCentaurodendronCentauropsisCentaurothamnusCentipedaCentratherumCephalipterumCephalopappusCephalorrhynchusCephalosorusCeratogyneCeruanaChacoaChaenactisChaetadelphaChaetantheraChaetopappaChaetoserisChamaechaenactisChamaegeronChamaemelumChamaepusChaptaliaChardiniaCharieisCheirolophusChersodomaChevreuliaChiliadenusChiliocephalumChiliophyllumChiliotrichiopsisChiliotrichumChimantaeaChionolaenaChionopappusChlamydophoraChloracanthaChondrillaChondropyxisChrestaChromolaenaChromolepisChronopappusChrysactiniaChrysactiniumChrysanthellumChrysanthemoidesChrysanthemumChrysanthoglossumChrysocephalumChrysocomaChrysogonumChrysolaenaChrysomaChrysophthalmumChrysopsisChrysothamnusChthonocephalusChucoaChuquiragaCicerbitaCiceroniaCichoriumCinerariaCirsiumCissampelopsisCladanthusCladochaetaClappiaClibadiumCnicothamnusCnicusCoespeletiaColeocomaColeostephusColobantheraColumbiadoriaComacliniumComborhizaCommidendrumComplayaCondylidiumCondylopodiumConocliniopsisConocliniumConyzaCoreocarpusCoreopsisCorethamniumCorrelliaCorymbiumCosmosCotulaCoulterellaCousiniaCousiniopsisCraspediaCrassocephalumCratystylisCremanthodiumCrepidiastrumCrepisCritoniaCritoniadelphusCritoniellaCritoniopsisCrocidiumCronquistiaCronquistianthusCroptilonCrossostephiumCrossothamnusCrupinaCuatrecasanthusCuatrecasasiellaCuchumataneaCullumiaCuspidiaCyanthilliumCyathoclineCyathomoneCyclolepisCylindroclineCymbolaenaCymbonotusCymbopappusCynaraCyrtocymura
DacryotrichiaDahliaDamnameniaDamnxanthodiumDasycondylusDasyphyllumDaveauaDecachaetaDecastylocarpusDecazesiaDelaireaDelamereaDeliliaDendranthemaDendrocacaliaDendrophorbiumDendrosenecioDendroserisDenekiaDesmanthodiumDewildemaniaDiacrantheraDianthoserisDiaphractanthusDiaspananthusDicercocladosDichaetophoraDichrocephalaDichromochlamysDicomaDicoriaDicranocarpusDideltaDielitziaDigitacaliaDimeresiaDimerostemmaDimorphocomaDimorphothecaDinoserisDiodontiumDiplazoptilonDiplostephiumDipterocomeDipterocypselaDisparagoDissothrixDistephanusDisynaphiaDithyrostegiaDittrichiaDoellingeriaDolichoglottisDolichorrhizaDolichothrixDolomiaeaDoniophytonDorobaeaDoronicumDracopisDresslerothamnusDubautiaDubyaeaDugesiaDuhaldeaDuidaeaDuseniellaDymondiaDyscritogyneDyscritothamnusDysodiopsisDyssodia
EastwoodiaEatonellaEchinaceaEchinocoryneEchinopsEcliptaEdmondiaEgletesEirmocephalaEiteniaEkmaniaElachanthusElaphandraElephantopusEleutherantheraEllenbergiaElytropappusEmbergeriaEmiliaEmiliellaEnceliaEnceliopsisEndocellion 
EndopappusEngelmanniaEngleriaEnydraEpaltesEpilasiaEpiscothamnusEpitricheEratoErechtitesEremanthusEremosisEremothamnusEriachaeniumEricameriaEricentrodeaErigeronEriocephalusEriochlamysEriophyllumEriothrixErlangeaErodiophyllumErymophyllumEryngiophyllumErythradeniaErythrocephalumEspejoaEspeletiaEspeletiopsisEthuliaEucephalusEuchitonEumorphiaEupatoriastrumEupatorinaEupatoriopsisEupatoriumEuphrosyneEurybiopsisEurydochusEuryopsEutetrasEuthamiaEvacidiumEwartiaEwartiothamnusExomiocarpon
FacelisFarfugiumFaujasiaFaxoniaFeddeaFeldstoniaFeliciaFemeniasiaFenixiaFerreyranthusFerreyrellaFilagoFilifoliumFitchiaFitzwilliaFlaveriaFleischmanniaFleischmanniopsisFlorestinaFloscaldasiaFlosmutisiaFlourensiaFlyriellaFormaniaFoveolinaFreyaFulcaldea
GaillardiaGalactitesGaleanaGaleommaGalinsogaGamochaetaGamochaetopsisGamolepisGarberiaGarcibarrigoaGarcilassaGardnerinaGarhadiolusGaruleumGazaniaGeigeriaGeissolepisGeraeaGerberaGeropogonGibbariaGilbertaGilruthiaGladiopappusGlaziovianthusGlossarionGlossocardiaGlossopappusGlyptopleuraGnaphaliothamnusGnaphaliumGnephosisGochnatiaGoldmanellaGongrostylusGongylolepisGoniocaulonGonospermumGorceixiaGorteriaGossweileraGoyazianthusGrangeaGrangeopsisGraphistylisGratwickiaGrauanthusGrazieliaGreenmaniellaGrindeliaGrisebachianthusGrosvenoriaGuardiolaGuayaniaGuevariaGuizotiaGundeliaGundlachiaGutierreziaGymnanthemumGymnarrhenaGymnocondylusGymnocoronisGymnodiscusGymnolaenaGymnopentziaGymnospermaGymnostephiumGynoxysGynuraGypothamniumGyptidiumGyptisGyrodoma
HaastiaHaeckeriaHaegielaHandeliaHaplocarphaHaploesthesHaplopappusHaplostephiumHarleyaHarnackiaHartwrightiaHasteolaHatschbachiellaHazardiaHebecliniumHecastocleisHedypnoisHeleniumHelianthellaHelianthusHelichrysopsisHelichrysumHeliocautaHeliomerisHeliopsisHelipterumHelminthothecaHelogyneHemisteptiaHemizoniaHenricksoniaHeptanthusHerderiaHerodotiaHerrickiaHertiaHesperevaxHesperodoriaHesperomanniaHeteraciaHeteranthemisHeterocomaHeterocondylusHeterocypselaHeteroderisHeterolepisHeteromeraHeterommaHeteropappusHeteroplexisHeterorhachisHeterospermaHeterothalamusHeterothecaHidalgoaHieracium 
HilliardiaHinterhuberaHippiaHippolytiaHirpiciumHispidellaHochstetteriaHoehnephytumHoffmanniellaHofmeisteriaHolocarphaHolocheilusHololeionHololepisHolozoniaHomognaphaliumHomogyneHoplophyllumHuarpeaHubertiaHughesiaHulseaHumeaHumeoclineHyalisHyalochaeteHyalochlamysHyaloserisHyalospermaHybridellaHydroideaHydropectisHymenocephalusHymenocleaHymenolepisHymenonemaHymenopappusHymenostemmaHymenothrixHymenoxysHyoserisHypacanthiumHypericophyllumHypochaerisHysterionicaHystrichophora
IchthyothereIdiothamnusIflogaIghermiaIltisiaImeriaIneziaInulaInulantheraInulopsisIocenesIodocephalusIogetonIonactisIostephaneIotaspermaIphionaIphionopsisIranecioIrwiniaIschneaIsmeliaIsocarphaIsocomaIsoetopsisIsostigmaIvaIxeridiumIxerisIxiochlamysIxiolaenaIxodia
JacmaiaJaegeriaJalcophilaJaliscoaJamesianthusJaramilloaJasoniaJaumeaJefeaJeffreyaJesseaJoseanthusJungiaJurineaJurinella
KalimerisKareliniaKarvandarinaKaschgariaKauniaKeysseriaKinghamiaKingianthusKippistiaKirkianellaKleiniaKoanophyllonKoehneolaKoelpiniaKrigiaKyrsteniopsis
LachanodesLachnophyllumLachnorhizaLachnospermumLactacellaLactucaLactucellaLactucosonchusLaenneciaLaestadiaLagasceaLagediumLagenithrixLagenophoraLaggeraLagophyllaLamprachaeniumLamprocephalusLamyropappusLamyropsisLangebergiaLantanopsisLapsanaLapsanastrumLasianthaeaLasiocephalusLasiolaenaLasiopogonLasiospermumLastheniaLaunaeaLawrencellaLayiaLecocarpusLeibnitziaLeiboldiaLembertiaLemooreaLeontodonLeontopodiumLepidaploaLepidesmiaLepidolophaLepidolopsisLepidoniaLepidophorumLepidophyllumLepidospartumLepidostephiumLeptinellaLeptocarphaLeptocliniumLeptorhynchosLeptostelmaLescailleaLessingiaLessingianthusLeucactiniaLeucanthemellaLeucanthemopsisLeucanthemumLeucheriaLeucoblepharisLeucocyclusLeucogenesLeucomerisLeucophytaLeucopteraLeunisiaLeuzeaLeyseraLiabellumLiabumLiatrisLibanothamnusLidbeckiaLifagoLigulariaLimbardaLindheimeraLipochaetaLiatrisLitogyneLitothamnusLitrisaLlerasiaLogfiaLomatozonaLonasLopholaenaLophopappusLordhoweaLorentzianthusLoricariaLourteigiaLoxothysanusLuciliaLucilioclineLugoaLuinaLuliaLundellianthusLycapsusLychnophoraLycoserisLygodesmia
MachaerantheraMacowaniaMacrachaeniumMacraeaMacroclinidiumMacropodinaMacvaughiellaMadagasterMadiaMairiaMalacothrixMallotopusMalmeanthusMalperiaMantisalcaMarasmodesMarshalliaMarshalljohnstoniaMarticoreniaMatricariaMattfeldanthusMattfeldiaMatudinaMauranthemumMausoleaMecomischusMegalodontaMelampodiumMelanodendronMelantheraMerrittiaMetalasiaMetasteviaMexerionMexianthusMicractisMicrocephalaMicroglossaMicrogynellaMicroliabumMicropsisMicropusMicroserisMicrospermumMikaniaMikaniopsisMilleriaMillotiaMinuriaMiricacaliaMiyamayomenaMniodesMonactisMonarrhenusMonogereionMonolopiaMonoptilonMontanoaMonticaliaMooniaMoquiniaMorithamnusMoschariaMsuataMulgediumMunnoziaMunzothamnusMuschleriaMutisiaMycelisMyopordonMyriactisMyriocephalusMyripnoisMyxopappus
NabalusNanantheaNannoglottisNanothamnusNardophyllumNarvalinaNassauviaNaupliusNeblinaeaNejaNelsonianthusNemosenecioNeocabreriaNeocuatrecasiaNeohintoniaNeojeffreyaNeomirandeaNeomolinaNeopallasiaNeotysoniaNesomiaNestleraNeurolaenaNeurolakisNicolasiaNicolletiaNidorellaNikitiniaNipponanthemumNivelleaNolletiaNothobaccharisNothocalaisNoticastrumNotobasisNotoserisNoueliaNovenia
OaxacaniaObliviaOchrocephalaOclemenaOdixiaOdontoclineOederaOiospermumOldenburgiaOleariaOlgaeaOligactisOliganthesOligocarpusOligochaetaOligoneuronOligothrixOlivaeaOmalothecaOmphalopappusOncosiphonOndetiaOnopordumOnoserisOonopsisOparanthusOphryosporusOpisthopappusOreochrysumOreoleyseraOreostemmaOritrophiumOrochaenactisOsbertiaOsmadeniaOsmiopsisOsmitopsisOsteospermumOtanthusOteizaOthonnaOtopappusOtospermumOutreyaOxycarphaOxylaenaOxylobusOxypappusOxyphyllumOyedaeaOzothamnus
PachylaenaPachystegiaPachythamnusPacifigeronPackeraPacourinaPalafoxiaPaleaepappusPamphaleaPappobolusPappochromaParacaliaParachionolaenaParagynoxysParalychnophoraParanepheliusParantennariaParapiqueriaParaprenanthesParasenecioParastrephiaParthenicePartheniumPasaccardoaPechuel-LoescheaPectisPegolettiaPeluchaPentacaliaPentachaetaPentanemaPentatrichiaPentziaPerdiciumPereziaPericallisPericomePeripleuraPeritylePerralderiaPertyaPerymeniopsisPerymeniumPetalactePetasitesPeteraveniaPetradoriaPetrobiumPeucephyllumPhacellothrixPhaenocomaPhaeostigmaPhagnalonPhalacrachenaPhalacraeaPhalacrocarpumPhalacroserisPhaneroglossa 
PhanerostylisPhaniaPhilactisPhiloglossaPhilyrophyllumPhoebanthusPhyllocephalumPhymaspermumPicnomonPicradeniopsisPicrisPicrosiaPicrothamnusPilosellaPilostemonPinaropappusPingraeaPinillosiaPioraPippenaliaPiptocarphaPiptocomaPiptolepisPiptothrixPiqueriaPiqueriellaPiqueriopsisPithecoserisPithocarpaPittocaulonPityopsisPladaroxylonPlagiobasisPlagiocheilusPlagiolophusPlagiusPlanaltoaPlaneaPlateilemaPlatycarphaPlatypodantheraPlatyschkuhriaPlaziaPlecostachysPlectocephalusPleiotaxisPleocarphusPleurocarpaeaPleurocoronisPleurophyllumPlucheaPodachaeniumPodanthusPodocomaPodolepisPodothecaPoecilolepisPogonolepisPojarkoviaPollalestaPolyachyrusPolyanthinaPolyarrhenaPolycalymmaPolychrysumPolymniaPolytaxisPorophyllumPorphyrostemmaPraxeliopsisPraxelisPrenanthellaPrenanthesPrintziaPrionopsisProlobusProlongoaProteopsisProustiaPsacaliopsisPsacaliumPsathyrotesPsathyrotopsisPsednotrichiaPseudelephantopusPseudobahiaPseudoblepharisperPseudobrickelliaPseudocadiscusPseudoclappiaPseudoconyzaPseudognaphaliumPseudogynoxysPseudohandeliaPseudojacobaeaPseudokyrsteniopsiPseudoligandraPseudonoserisPseudostifftiaPsiadiaPsiadiellaPsilactisPsilocarphusPsilostrophePsychrogetonPsychrophytonPterachaeniaPterocaulonPterocypselaPteroniaPterothrixPterygopappusPtilostemonPulicariaPycnocephalumPyrrhopappusPyrrocomaPytinicarpa
QuelchiaQuinetiaQuinqueremulus
RadlkoferotomaRafinesquiaRaillardellaRaillardiopsisRainieraRaouliaRaouliopsisRastrophyllumRatibidaRaulinoreitziaRayjacksoniaReichardiaRelhaniaRemyaRenneraRensoniaRevealiaRhagadiolusRhamphogyneRhanteriopsisRhanteriumRhetinolepisRhodantheRhodanthemumRhodanthemumRhynchopsidiumRhynchospermumRhysolepisRichteriaRiencourtiaRigiopappusRobinsonecioRobinsoniaRochoniaRojasiantheRolandraRoldanaRoseniaRothmaleriaRudbeckiaRugeliaRuilopeziaRumfordiaRussowiaRutidosis
SabaziaSachsiaSalmeaSantolinaSantosiaSanvitaliaSarcanthemumSartorinaSartwelliaSaussureaScalesiaScariolaScheryaSchischkiniaSchistocarphaSchistostephiumSchizogyneSchizopteraSchizotrichiaSchkuhriaSchlechtendaliaSchmalhauseniaSchoeniaSciadocephalaSclerocarpusSclerolepisSclerorhachisSclerostephaneScolymusScorzoneraScrobicariaSelloaSenecioSericocarpusSeriphidiumSerratulaShaferaSheareriaShinnersiaShinnersoserisSiapaeaSieberaSigesbeckiaSiloxerusSilphiumSilybumSimsiaSinacalia 
SinclairiaSinoleontopodiumSinosenecioSipolisiaSmallanthusSoaresiaSolanecioSolenogyneSolidagoSolivaSommerfeltiaSonchusSondottiaSoroserisSpaniopappusSparganophorusSphaeranthusSphaereupatoriumSphaeromeriaSphagneticolaSpilanthesSpiracanthaSpiroserisSquamopappusStachycephalumStaehelinaStandleyanthusStaurochlamysStebbinsoserisSteiractiniaSteirodiscusStemmacanthaStenachaeniumStenocephalumStenoclineStenopadusStenophaliumStenopsStenoserisStenotusStephanochilusStephanodoriaStephanomeriaSteptorhamphusSteviaSteviopsisSteyermarkinaStifftiaStilpnogyneStilpnolepisStilpnopappusStoebeStokesiaStomatanthesStomatochaetaStramentopappusStreptoglossaStrotheriaStuartinaStuckertiellaStuessyaStyloclineStylotrichiumSventeniaSymphyllocarpusSymphyopappusSymphyotrichumSyncalathiumSyncarphaSyncephalumSyncretocarpusSynedrellaSynedrellopsisSyneilesisSynotisSyntrichopappusSynurusSyreitschikovia
TaeckholmiaTagetesTakeikadzuchiaTakhtajanianthaTalamancaliaTamananthusTamaniaTamaulipaTanacetopsisTanacetumTapliniaTaraxacumTarchonanthusTehuanaTeixeiranthusTelanthophoraTelekiaTelmatophilaTenrhyneaTephroserisTessariaTetrachyronTetradymiaTetragonothecaTetramolopiumTetraneurisTetranthusTetraperoneThaminophyllumThamnoserisThelespermaThespidiumThespisThevenotiaThiseltoniaThuroviaThymophyllaThymopsisTiarocarpusTietkensiaTithoniaTolboniaTolpis 
TomentaurumTonestusTourneuxiaTownsendiaTracyinaTragopogonTraversiaTrichanthemisTrichanthodiumTrichoclineTrichocoronisTrichocoryneTrichogoniaTrichogoniopsisTrichogyneTricholepisTrichoptiliumTrichospiraTridactylinaTridaxTrigonospermumTrilisaTrimorphaTrionciniaTripleurospermumTriplocephalumTripterisTriptilionTriptilodiscusTrixisTroglophytonTuberostylisTugarinoviaTuraniphytumTussilagoTuxtlaTyleropappusTyrimnus
UechtritziaUgamiaUleophytumUnxiaUrbananthusUrbinellaUrmeneteaUrolepisUropappusUrospermumUrsinia
VancleveaVarillaVarthemiaVellereophytonVenegasiaVenidiumVerbesinaVernoniaVernoniopsisViereckiaVieriaVigethiaViguieraVillanovaVilobiaVittadiniaVittetiaVolutaria
WaitziaWamalchitamiaWarioniaWedeliaWelwitschiellaWendelboaWerneriaWestoniellaWhitneyaWilkesiaWillemetiaWollastoniaWulffiaWunderlichiaWyethia
XanthismaXanthiumXanthocephalumXanthopappusXeranthemumXerolekiaXylanthemumXylorhizaXylothamia
YermoYoungia
ZaluzaniaZanderaZexmeniaZinniaZoegeaZyrphelisZyzyxia
În flora României vegetează 496 de specii ce aparțin la 90 de genuri.

Bignoniaceele ("Bignoniaceae") sunt o familie de plante superioare angiosperme ("Angiospermae") care cuprinde aproximativ 100 genuri cu circa 750 de specii exotice lemnoase arborescente, arbustive, liane, rareori ierbacee răspândite în regiunile calde ale globului. În România se cunosc numai trei specii în culturi de plante ornamentale. 
Au o tulpină erectă sau cățărătoare. Frunzele sunt mari, nestipelate, simple sau compuse, în general opuse. 
Florile, de obicei mari, sunt bisexuate (hermafrodite), zigomorfe și pentamere, cu caliciul gamosepal și corola gamopetală tubuliformă, infundibuliformă (în formă de pâlnie) sau campanulată (în formă de clopot), mai mult sau mai puțin bilabiată. Androceul didinam (cu stamine cu filamente inegale) format din 5 stamine (rareori 2 stamine) dintre care 2 fertile și 3 sterile (cele superioare). Gineceul bicarpelar (cu două carpele) și sincarp (cu carpele concrescute), ovarul este superior cu placentație parietală și numeroase ovule, stil simplu. Polenizarea este entomofilă sau chiropterofilă. 
Fructul este o capsulă. 
Prin structura florii, bignoniaceele se înrudesc îndeaproape cu scrofulariaceele ("Scrophulariaceae"). 
În România se cultivă în scop ornamental pentru alei, străzi, parcuri, gări 3 specii ce aparțin la 2 genuri:
Flora Republicii Moldova conține 6 specii cultivate ce aparțin la 3 genuri: 

Bromeliaceae este o familie de ordin Poales din clasa monocotiledonate formată din plante originare din America Centrală și de Sud.
Majoritatea speciilor seîntâlnesc în regiunile ecuatoriale și tropicale. În aceste zone le întâlnim de la nivelul mări și până în vârful munților .

Boraginaceae este o familie de plante asteride, care include o varietate de arbori, arbuști și ierburi, cu un total de aproximativ 2.000 de specii grupate în 146 genuri, întâlnite în lumea întreagă. 
Boraginaceele sunt de obicei palante erbacee anuale și perene, mai rar plante lemnoase, tulpina și frunzele acoperite cu perișori aspri, frunzele stipelate așezate altern cu limbul întreg,fără stipele. Florile bisexuate, cu periant dublu, actinomorfe,rareori zigomorfe pentamere, mai rar tetra-hexa mere, tetraciclice, sunt grupate în inflorescențe cima unipare scorpioida. Caliciul gomosepal, însă sepalele concresc doar la bază. Corola gamopetala, tubulară poate avea diferit gradul de deschidere: campanulata, sub formă de palnie, sau tubul și lobii corolei formează un unghi de 90 de grade. Intrarea în tubul corolei adesea este închisă de niște apendici pubescenți, numiți-fornice, care evită pătrunderea în interiorul florii a picăturilor de apă și insectelor nepolenizatoare. Androceul din 5 stamine, care concresc cu tubul corolei, rareori în număr redus sau mai mare. Gineceul de obicei bicarpelar, sincarpic, cu ovar superior, în rezultatul formării unui perete fals, în ovar se formează 4 loje. Stilul de regulă ghinobazic, se termină cu un stigmat bilobat sau globulos. Unele specii au stilul divizat. În jurul ovarului din receptacul se formează un disc nectariferic întreg sau lobat. La unele specii de boraginacee (Pulmonaria oficinalis-mierea ursului)se manifestă heterostelia. Fructul boraginaceelor este alcătuit din 2-4 mericarpi, tetrachena sau drupe. Conform structurii pistilului și a fructului Fam. Boraginaceae se clasifică în 3 subfamili: Heliotropioidae, Boraginoideae și Echioideae.
Flora României cuprinde 74 de specii spontane ce aparțin la 21 de genuri:

